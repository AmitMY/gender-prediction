<doc id="1" genre="news" gender="M">
KVV begint aan nieuw voetbalhoofdstuk
Zelzate - Na de Jupiler Pro League en de Proximus League start dit weekend ook de voetbalcompetitie in de amateurreeksen. Voor het eerste in zijn tienjarige geschiedenis treedt KVV Zelzate aan in de nationale reeksen. Coach Bjorn De Neve hoopt op een goede seizoensstart, “maar dat doet wel elke coach”, blijft de woensdag veertig jaar geworden coach nuchter. De voorbereiding van KVV Zelzate op dit maidenseizoen in het nationaal voetbal kende hoogtes en laagtes, ook al gingen de resultaten crescendo. De nederlaag tegen Ertvelde buiten beschouwing gelaten kan er gesteld worden dat het zeer zwak begon met de nederlaag voor de beker van België in het verre Saint-Léger en eindigde met mooie overwinningen tegen Knokke en Elene/Grotenberge. “Ik ben het gedeeltelijk eens met die analyse”, zegt de coach, ‘het klopt dat er mindere resultaten bij waren maar dit is eigen aan een voorbereiding omdat ik zoveel mogelijk spelers zoveel mogelijk speelminuten wil gunnen. Tegen Ertvelde startten we met enkele beloften en probeerden we, net als tegen Wachtebeke, een systeem met drie centrale verdedigers uit. Dat resultaat is voor mij niet het belangrijkste. Ik vind het veel belangrijker dat we top waren tegen ploegen zoals Cappellen (tweede amateur), Knokke (eerste amateur) en Elene/Grotenberge (eerste provinciale)”. Over het komende seizoen blijft De Neve op de vlakte. “Iedere coach, iedere clubleiding en elke supporter hoopt op een goede start maar voor ons valt die toch wel zwaar uit. Ik heb er alle vertrouwen in dat we elke wedstrijd competitief kunnen zijn en kans maken op puntengewin als we de stijgende lijn van het einde van de voorbereiding kunnen doortrekken” Groen/wit heeft in zijn eerste vijf wedstrijden drie uitmatchen naar Wingene, Wolvertem/Merchtem en Wetteren; tussendoor ontvangt het thuis Oostkamp en Melsele. “Het is nu onze uitdaging om de tegenstanders zo vlug mogelijk in kaart te brengen. Wingene is door mijn assistent Jens Pauwels als door mij gescout en via verschillende kanalen kregen we extra informatie.” Tegenstander Wingene eindigde vorig seizoen op de derde plaats op vijf punten van kampioen Menen. Thuis haalde het 33 op 45, uit was dit 24 op 45. In de voorbereiding haalde het de derde ronde van de beker van België; in de eerste ronde werd Wielsbeke met 1-0 verslagen, in de tweede ronde was het met 2-0 te sterk voor Taminoise. In de derde ronde gingen de West-Vlamingen met 3-0 onderuit bij Givry. De wedstrijd wordt zondag om 15 uur afgetrapt aan de Rozendalestraat in Wingene. Voor de eerste competitiewedstrijd selecteerde de trainersstaff donderdag veertien spelers. Daar kwamen na de beloftenwedstrijd van vrijdagavond, thuis tegen Melsele, nog twee spelers bij. De geselecteerden zijn: Thomas Ampe, Emmanuel Annor (?), Richard Antwi-Manu, Nico Blondeel, Roy Broeckaert, Stijn Cools-Ceuppens, Jelte De Coninck, Fréderique De Vleesschauwer, Arno Decraecker, Pieter Grootaert, Ennio Martens, Doran Mertens, Tars Notteman, Tjorven Quintelier, Nicolas Van Buyten en Jens Vandenhende (?) Zondag voor de wedstrijd valt één speler af.
</doc>
<doc id="2" genre="news" gender="M">
't Endezomer  " het laatste zomerse Meetjeslandse muziekfestival "
Aalter - Vic De Muynck, de coördinator bij Kadans en zijn team zullen ervoor zorgen dat iedereen, zowel groot als klein, een prachtige dag zal beleven. Het team is er klaar voor.
</doc>
<doc id="3" genre="news" gender="M">
Kamperen bij het kanaal in de Zouten
Berendrecht-Zandvliet-Lillo - Een weekendje kamperen op een ondergespoten terrein in de Zouten te Zandvliet kan vanaf zaterdag om 15 uur. Dat wordt mogelijk gemaakt door VC De Schelde. De deelnemers bereiken het terrein via de Derde Weg. Daar staan reeds een viertal stadstenten om de activiteiten mogelijk te maken. Om 18 uur is er een BBQ met meegebrachte producten als vlees, vis en groenten. Om 20 u. wordt een kinderfilm vertoond. Om 22 u. is er het optreden van Southern Harmony. Een uurtje later is er een film voor volwassenen. Zondagmorgen volgt een ontbijt en om 9 u. yoga. Info: 03 298 27 30.
</doc>
<doc id="4" genre="news" gender="F">
Sintdreiger komt weg met boete
UTRECHT - Hij schuwt doorgaans de publiciteit niet om duidelijk te maken hoe verwerpelijk Sinterklaas – maar vooral Zwarte Piet – is, maar vrijdag kreeg actievoerder van De Grauwe Eeuw Michael van Zeijl (37) publiciteit waar hij duidelijk niet op zat te wachten.
</doc>
<doc id="5" genre="news" gender="F">
‘In Irak zal ik óók het belang van de Nederlandse kiezer dienen’
VVD’er Jeanine Hennis leert al een tijdje Arabisch: ze wordt de VN-chef in Irak. Jeanine Antoinette Hennis-Plasschaert werd op 7 april 1973 geboren in Heerlen. Tussen 2004 en 2010 zat ze namens de VVD in het Europees Parlement , daarna maakte ze de overstap naar de Tweede Kamer. In het kabinet-Rutte II was ze Minister van Defensie . Toen dat kabinet al demissionair was, trad Hennis af wegens een fataal ongeluk met munitie in Mali. Hierdoor liep ze een benoeming tot Minister van Buitenlandse Zaken mis. Na de installatie van het derde kabinet van Rutte nam Hennis plaats in de Tweede Kamer. Premier Mark Rutte (VVD) heeft zijn best voor haar gedaan, ja. In zijn gesprekken met VN-secretaris-generaal Antonio Guterres. Maar de vraag naar de lobby van de premier irriteert Jeanine Hennis-Plasschaert (45). „Zo doen bewindslieden dat. Niet alleen de premier. Ik heb het zelf ook gedaan als minister van Defensie. En het hoort bij het takenpakket van Buitenlandse Zaken om Nederlandse kandidaten onder de aandacht te brengen bij internationale organisaties.” Hoe komt u precies aan deze baan? „In mijn vijf jaar als minister van Defensie heb ik veel contacten opgebouwd. Ook bij de VN. Ik hoorde over mogelijke vacatures en ik heb een gesprek gehad met de secretaris-generaal van de VN, Antonio Guterres, en daarna is de bal gaan rollen. De SG keurt de benoeming goed, maar ook de VN-Veiligheidsraad moet geconsulteerd worden en vooral de vijf permanente leden. Pas als het een done deal is, weet je het zeker.” Waarom wilt u dit doen? „In mijn werk voor de Europese Commissie in Brussel en later in Letland, dat toen nog geen EU-lid was, zag ik wat gebrek aan vrijheid en veiligheid met je doet. Het is altijd de rode draad geweest in mijn loopbaan. Zoals het credo is van Defensie: onze vrijheid begint bij die van een ander. Daar geloof ik heilig in. Hoe het in Irak gaat, dat heeft uiteindelijk ook invloed op onze veiligheid hier en ik ben vastberaden om daar mijn steentje aan bij te dragen.” Met u raakt de VVD-fractie opnieuw een ervaren Kamerlid kwijt, na het vertrek van Han ten Broeke. Kan de fractie dat wel aan? „Het is een fractie met talenten. Dat komt wel goed.” U verlaat de Tweede Kamer tussentijds, voorzitter Khadija Arib zal u daar vast en zeker op aanspreken. Kiezers verwachten volgens haar dat u blijft zitten tot er verkiezingen zijn. Hoe ziet u het zelf? „Ik begrijp haar, ik zie ook het tempo waarin Kamerleden vertrekken. Maar als je dan kijkt wat ze gaan doen: meestal zijn het nobele banen in het openbaar bestuur. Dit werk in Irak gaat over collectieve en individuele vrijheid en als ik in Irak als Nederlander de missie kan leiden is dat ook een manier om invulling te geven aan een taak die ik in het Europees Parlement, in de Tweede Kamer en als minister van Defensie vervulde. Het belang van de kiezer zal ik nu op een andere manier gaan dienen.” Hoe dan? „Europa wordt omringd door instabiliteit en die is van invloed op onze vrijheid. Als het in het Midden-Oosten misgaat, voel je dat onmiddellijk. Wij importeren conflicten. Denk aan aanslagen in onze binnensteden, aan de vluchtelingenstromen.” Wat wordt uw belangrijkste taak? „In Irak is de instabiliteit nog niet voorbij. IS is militair verslagen, maar er zijn nog strijders, er is nog heel veel onrust. Mensen willen terug naar hun huizen, die vaak zwaar beschadigd zijn of verwoest. De voorzieningen moeten hersteld worden. De relatie tussen Bagdad en de Koerdische stad Erbil is gespannen. De shi’ieten, de sunnieten en de Koerden hebben elkaar hard nodig maar die samenwerking gaat niet altijd zomaar vanzelf. Er waren verkiezingen in mei, een stabiel bestuur is cruciaal. Er moeten belangrijke stappen worden gezet als het gaat om het afleggen van verantwoording voor oorlogsmisdaden door IS. De VN spelen zoveel mogelijk een ondersteunende rol.” Hoe zien ze in Irak de VN-vertegenwoordiger? „Irak wordt steeds zelfbewuster, mensen worden zich bewuster van de Iraakse identiteit. Je ziet ook dat mensen die eerst nog waren gericht op hechte banden met bijvoorbeeld Teheran nu nadrukkelijk praten over Irak van, door en voor Irakezen. Ze nemen meer afstand tot de invloed uit het Westen en landen als Saoedi-Arabië en Iran.” U bent ook uit het Westen. „De VN worden niet gezien als het Westen of de VS. De Irakezen weten dat ze de VN hard nodig hebben voor de wederopbouw en de terugkeer van vluchtelingen. Er is ook veel geld mee gemoeid. Mijn eigen missiebudget is 55 miljoen euro per jaar en daarnaast zijn er allerlei hulpprogramma’s van en via de VN. In mijn eigen missie zitten een paar honderd man. Het is na Afghanistan de grootste politieke missie van de VN.” Hoe staat Irak ervoor? „Het is heel fragiel. Door de militaire strijd tegen IS was er verbroedering en het is nu belangrijk dat die standhoudt. Er is veel te doen. Ik ben er zelf drie keer geweest, voor het laatst in 2017. Gewonden keerden in die tijd terug van het front in Mosul. Ik was ook in Falluja, nog maar net bevrijd van IS. Mensen keerden terug naar hun huizen, maar zagen een enorme verwoesting. Maar je zag ook een enorme veerkracht.” Wat verwacht u van de samenwerking met de shi’itische geestelijke Moqtada al-Sadr, die de verkiezingen heeft gewonnen en bekendstaat als anti-Amerikaans? „Dat kan ik nog niet zeggen, eerst maar eens aan het werk. Al-Sadr heeft in aanloop naar de verkiezingen steeds benadrukt dat iedereen erbij hoort in Irak, hij is fel tegen corruptie. Sterke beïnvloeding van buitenaf helpt ook niet per se om de rust te brengen in Irak.” Dat bent u niet, ‘invloed van buiten’? „Het is onze taak als VN om daar te helpen. Ik ben niet Saoedi-Arabië of Iran.” Hoe heeft Jan Kubis het gedaan? „Je weet soms pas jaren later wat de waarde is van de inspanningen die iemand heeft geleverd. Hij heeft een goede reputatie en het is zeker dat hij enorm betrokken was. Deze baan is bepaald geen walk in the park .” Hoe belangrijk is zo’n positie volgens u voor Nederland? „Je zit er namens de VN, niet namens Nederland. Maar als je als land lid bent van organisaties zoals de NAVO en de VN, is het belangrijk om mensen te hebben op bepaalde posities, om te weten wat er speelt, om ertoe te doen.” Hoe gevaarlijk is het? Een van uw voorgangers, Sergio Vieira de Mello, kwam om bij een aanslag. Ad Melkert, die ook VN-gezant was, overleefde een aanslag. „Het is geen veilige omgeving en je bewegingsruimte is beperkt. Maar er zal vast en zeker goed op me worden gelet.”
</doc>
<doc id="6" genre="news" gender="F">
VVD’er Jeanine Hennis gaat VN-missie leiden in Irak
Met Hennis verliest de VVD-fractie in korte tijd opnieuw een ervaren Kamerlid. Oud-minister van Defensie Jeanine Hennis-Plasschaert verlaat de Tweede Kamer om de VN-missie te gaan leiden in Irak. Dat maakte de secretaris-generaal van de VN, Antonio Guterres, op vrijdagavond bekend in New York. Hennis volgt in het najaar de Slowaak Jan Kubis op, ook oud-minister. Hij was sinds 2015 de hoogste VN-vertegenwoordiger in Irak. Met Hennis verliest de VVD-fractie in korte tijd opnieuw een ervaren Kamerlid. Donderdag vertrok VVD’er Han ten Broeke wegens een „ongelijkwaardige relatie” , in 2013, met een fractiemedewerkster. De VVD had Hennis in het najaar van 2017, bij de formatie van het kabinet-Rutte III, willen voordragen als minister van Buitenlandse Zaken. Maar net voordat het zover was, kwam haar aftreden als demissionair minister van Defensie – na een hard rapport over twee militairen die waren omgekomen in Mali. In haar plaats werd toen Halbe Zijlstra minister van Buitenlandse Zaken, Hennis werd Tweede Kamerlid. In een vraaggesprek met NRC zegt Jeanine Hennis dat ze door haar contacten bij de VN wist over een mogelijke vacature en daarover eind vorig jaar een gesprek heeft gehad met de secretaris-generaal. Premier Mark Rutte heeft het, zegt ze, ook over haar kandidatuur gehad in gesprekken met Guterres. „En ook over anderen die in een procedure zitten voor een internationale functie. Zo doen de leden van het kabinet dat, ik heb het zelf ook gedaan als minister van Defensie. Als het mogelijk is, refereer je aan een kandidatuur.” Als VN-gezant staat Hennis (45) aan het hoofd van de United Nations Assistance Mission Iraq (UNAMI) . Het is een grote politieke missie, na Afghanistan de grootste van de VN, en het zal de eerste zijn die volledig wordt geleid door een vrouw – ook de twee plaatsvervangers van Hennis zijn vrouw. De VN-vertegenwoordiger helpt en adviseert de regering in Irak onder andere bij het organiseren van verkiezingen, de terugkeer van vluchtelingen en de wederopbouw. Oud-PvdA-leider Ad Melkert had deze baan van 2009 tot 2011. De benoeming is nu voor een jaar, het is wel de bedoeling dat een gezant in elk geval een aantal jaren blijft. Hennis zegt dat ze al enige tijd Arabische lessen volgt en het schrift nu redelijk beheerst. „Ik heb elke maandag les en doe elke dag een uur of meer aan zelfstudie. De eerste beleefdheden kan ik nu wel uitwisselen.” Luister ook de eerste aflevering van het derde seizoen van de podcast Haagse Zaken, waarin de Haagse redactie terugblikt op een broeierige zomer vol verhalen die dit politieke seizoen nog een staartje zullen krijgen
</doc>
<doc id="7" genre="news" gender="M">
Hazel Pleysier (Woestijnvis): ‘Twijfel is een goede basishouding'
De programmadirecteur van het tv-productiehuis Woestijnvis ligt vaak wakker van dingen. Het bevestigt voor haar dat ze geeft om wat ze doet. Ontbijt met De Tijd. ‘Oei, is het al voorbij? Nu ga ik nog dagen denken aan wat ik hier heb gezegd, en wat ik nog had moeten zeggen.’ We zijn aan het einde van een uitgebreid ontbijt, en Hazel Pleysier (44) glimlacht wat nerveus. Ze is het niet gewend het middelpunt van de aandacht te zijn. In haar comfortzone zijn de rollen omgekeerd. Daar richt zij een camera op iemand, en stelt zij de vragen. En de programma’s die ze dan aflevert, laat ze het liefst voor zichzelf spreken. Maar sinds kort is ze programmadirecteur bij Woestijnvis , zowat het bekendste productiehuis van Vlaanderen. Als het nieuwe tv-seizoen dan voor de deur staat, dan zeg je al eens ja als een journalist vraagt om samen te ontbijten. ‘Dat hoort nu bij mijn takenpakket. Al is het niet mijn ambitie om het nieuwe gezicht van Woestijnvis te worden. Laat het uit.’ Pleysier ontvangt ons op het dakterras van Woestijnvis, waar een houten picknicktafel gedekt staat met een Instagramfähig ontbijt. De omelet met halloumi, de yoghurt met vers fruit en granola en de selectie fruitsappen stemmen onze fotografe tevreden. Het is het voordeel van tv-makers interviewen: behalve voor de inhoud hebben ze ook oog voor de vorm. Pleysier grinnikt als we die gedachte uitspreken. ‘Ik kijk soms met mijn kinderen mee naar die vloggers (mensen die een videodagboek bijhouden, red.) op YouTube. Als tv-maker is dat een ware verschrikking . (lacht) De strengheid waarmee wij inhoudelijke en vormelijke keuzes maken, hoe wij nadenken over invalshoeken en vertelvormen, dat kappen die jongens en meisjes vrolijk overboord. En maar raaskallen! Tot groot jolijt van heel veel mensen, blijkbaar. Dus goed voor hen. Maar zelf zou ik met zoiets niet naar buiten durven te komen.’ Vilvoorde, 9 uur, op het dakterras van Woestijnvis. Met Hazel Pleysier praten we over tv-programma’s, zendschema’s, vloggers en goede raad. Als programmadirecteur is Pleysier daar nu verantwoordelijk voor bij Woestijnvis. Alles wat wordt ontwikkeld en richting omroepen wordt verscheept, draagt de facto haar goedkeurende stempel. Een positie met aardig wat druk, zou je denken. Maar Pleysier is de eerste om haar rol te relativeren. ‘Woestijnvis is een bedrijf met weinig hiërarchie . Onze CEO Erik Watté is allergisch aan te veel structuur en bureaucratie en is er altijd in geslaagd dat buiten te houden. Dat kan ook vermoeiend zijn, want soms wil je gewoon dat iemand anders voor jou de knopen doorhakt. Maar omdat hier veel ‘grijs’ is, hebben ook veel mensen de neiging om verantwoordelijkheid op zich te nemen. Wat mijn taak dan is? Ik denk dat ik vooral problemen moet herkennen als ze opduiken. En mee voor oplossingen zorgen natuurlijk. En ik moet een brug vormen tussen onze makers en de zenders waar we voor werken.’ Voor het komende tv-seizoen is er weer aardig wat van de Woestijnvis-band gerold. VIER zendt onder andere het achtste seizoen van ‘De rechtbank’ en het zestiende seizoen van de commerciële kraker ‘De slimste mens ter wereld’ uit. Voor de VRT levert het productiehuis een nieuw seizoen van ‘De ideale wereld’ , het Martin Heylen-programma ‘Zelfde deur, 20 jaar later’ en een tweede seizoen van ‘De klas’ , waarin BV’s een dag lesgeven. Het valt op dat veel wordt teruggevallen op bekende formats . ‘Ergens is dat jammer’, zegt Pleysier. ‘Als je zendschema vol met vaste afspraken zit, beperk je je creatieve ruimte. Tegelijk merk je heel erg dat de kijker dat fijn vindt. Hoe beter ze iets kennen, hoe liever ze het zien, lijkt het. De eerste aflevering van ‘Topdokters’, in 2014, had 180.000 kijkers. Toen zaten we in zak en as. We hadden daar een jaar met hart en ziel aan gewerkt. Maar dat programma is week na week gegroeid, tot gemiddeld 708.000 kijkers vorig seizoen. Vandaag vindt iedereen het dan plots een evidente uitschieter. Zo zie je maar.’ ‘Daarbij komt dat zo’n reeks een ideale manier is om jonge mensen ervaring te laten opdoen . Zo’n programma als ‘De rechtbank’ staat er als concept. Maar dat moet wel keer op keer worden ingevuld. Als je daar als jonge reporter in terechtkomt, leer je met mensen praten, een verhaal vertellen, noem maar op. Vroeger hadden we ‘Man bijt hond’ als ideale kweekvijver voor talent. Nu hebben die vaste afspraken de rol van laboratorium overgenomen. Dat gaat op de lange termijn nog veel mooie nieuwe dingen opleveren.’ De vraag is hoeveel ruimte op lange termijn overblijft voor nieuwe dingen. Televisie is een snelle business die door het veranderende kijkgedrag financieel onder druk staat. In hoeverre verandert dat de job van programmamaker? ‘Uitgesteld kijken zet alles meer op scherp, merken we. De vraag is wat je daar als maker aan kan doen. Natuurlijk proberen we programma’s zo te maken dat erover wordt gepraat. Dat je het gevoel krijgt dat je iets hebt gemist als je niet de avond zelf voor de buis zat. Maar dat hebben we altijd gedaan. ‘De mol’ wordt nu als het schoolvoorbeeld gezien van hoe het moet. Maar dat programma bestaat al langer dan uitgesteld kijken.’ ‘Wellicht moeten we die kwestie als programmamakers niet oplossen, maar moeten we eerder over het systeem nadenken. Of een commercieel programma vandaag rendabel is, hangt nog altijd af van het feit of mensen live voor hun tv zitten en naar reclame kijken. Maar dat systeem faalt, want mensen doen het gewoon niet meer. De financiering van televisie is niet meer mee met de realiteit. Dus moet over valabele alternatieven worden nagedacht.’ Ze neemt een boterham en besmeert die rijkelijk. ‘Echte boter is het beste wat er bestaat’, zegt Pleysier tevreden. Het is zo’n ontspannen moment dat smeekt om een lastige vraag. Of ze als een van de echte anciens van Woestijnvis ooit heeft overwogen iets anders te gaan doen? Ze haalt haar schouders op. ‘Eigenlijk niet. Het is geen geheim dat we een zware periode hebben doorgemaakt . Mensen die weggingen, tegenvallende resultaten. Maar voor mij is een vertrek nooit aan de orde geweest. Ik hoor hier thuis .’ Ze denkt even na, wikt haar woorden. ‘Weet je wat mensen graag zeggen als ze uit een moeilijke periode komen? Dat ze er sterker van zijn geworden, er harder zijn uit gekomen. Voor ons is het omgekeerde waar, denk ik. Wij zijn er zachter uit gekomen. We zijn nog altijd streng voor elkaar, en als we tegen elkaar pingpongen, is het op leven en dood. Maar i n de dagelijkse omgang zijn we zachter . We geven elkaar wat meer ruimte, luisteren beter. In de periode dat het goed ging, was het allemaal om ter luidst, om ter grappigst, om ter strafst. Dat was leuk, daar niet van. Maar dit is ook best aangenaam. Als er iets is veranderd, is het dat.’ ‘Die moeilijke tijden liggen intussen ook echt achter ons. Ze raken stilaan vergeten. Het goede is dat je vandaag bent omringd door jonge mensen die al die bagage niet hebben. Zo stond ik in mei vrolijk op een surfplank in Bordeaux tussen 120 Woestijnvissers, om ons 20-jarig bestaan te vieren. Anciens, maar ook nieuwe makers en gezichten die ervoor zorgen dat je vooruitkijkt in plaats van achteruit. Dat maakt mijn job ook zo tof, werken met al dat jonge talent dat ervoor kiest bij Woestijnvis te werken in plaats van te vloggen op YouTube.’ (lacht) Pleysier schenkt koffie bij. ‘Dat heb ik ooit als vakantiejob gedaan’, zegt ze. ‘Mijn ouders werkten op het ministerie van Volksgezondheid, en ik mocht er een maand koffie rondbrengen met zo’n karretje. Een eyeopener. Toen heb ik voor mezelf beslist dat ik niet achter een bureau zou belanden. Ik wilde een job met een blik naar buiten, een job die me kon meeslepen. Het heeft me bij de televisie gebracht.’ Haar vader Bob klom op tot topman van Fedasil, het federaal agentschap voor de opvang van asielzoekers . ‘Een job die hij met hart en ziel deed’, zegt Pleysier. ‘Hij is met pensioen nu, maar hij kan het niet laten. Hij is voogd voor minderjarige asielzoekers. Ook mijn moeder doet nog vrijwilligerswerk, bij Dokters van de Wereld. Ze hebben me gevoelig gemaakt voor wat in de maatschappij gebeurt.’ ‘Ik ben thuis echt verwend met liefde en zorg. Als het zou kunnen, zouden mijn ouders nog altijd met plezier mijn boterhammen smeren. Maar ze hebben ook allebei hard gewerkt en doen dat nog. En als ik één ding van hen geleerd heb, dan is het dit: wat je ook doet, doe het goed. Of het nu asielopvang organiseren is of programma’s maken, het moet op je allerbest zijn. In die zin ligt mijn lat wel hoog.’ Een andere gouden raad slaat ze dan weer steevast in de wind. ‘Mijn pa zegt altijd: ‘Hazel, lig er niet wakker van.’ Maar ik lig dus vaak wakker. En ik weet dat hij ook veel wakker heeft gelegen. Dus zie ik het eerder als een bevestiging dat ik echt geef om wat ik doe, net zoals hij dat deed en doet.’ ‘Dat is soms vermoeiend, maar eigenlijk is het ook niet slecht. Er loopt een dunne lijn tussen zelfverzekerdheid en zelfingenomenheid . Een gezonde dosis twijfel houdt me scherp, het helpt me mijn werk beter te maken. Je blijft dingen in vraag stellen, wat vaak nuttig blijkt. Twijfel is een goede basishouding.’ Ook over dit gesprek blijft ze twijfelen. De dag nadien vinden we een mail in onze inbox. Dat ze nog heeft liggen tobben over enkele zaken, en op betere antwoorden is gekomen die ze graag wil delen. ‘Lig er niet wakker van’, sturen we terug. Advies dat ze uiteraard in de wind zal slaan.
</doc>
<doc id="8" genre="news" gender="M">
CEO Brussels Airlines: ‘We moeten uit onze kleine bubbel'
Brussels Airlines worstelt met stakingen, onrust bij het personeel en rode cijfers. Maar de kersverse CEO Christina Foerster pleit voor meer ambitie. ‘We willen een Europese grootmacht worden.’ Vier dagen Tomorrowland en een Nederlands taalbad van een week in Spa. Meer zomervakantie zat er niet in voor Christina Foerster. ‘Ik had nochtans nood aan vrijaf maar het was nogal druk dit jaar’, zegt de nieuwe topvrouw van Brussels Airlines. Na de defenestratie van Bernard Gustin in februari bombardeerde Lufthansa Foerster, die volgende week 47 wordt, tot CEO van de Belgische luchtvaartmaatschappij. De nationale gevoeligheden heeft de Duitse duidelijk al onder de knie. ‘Toen ik terugkwam uit Spa zeiden de collega’s hier dat ik een Hollands accent heb. Maar dat wil ik net niet!’, schaterlacht ze. Foerster is uitstekend geluimd. Tijdens het interview, dat ondanks het taalbad in het Engels plaatsvindt, schatert ze het geregeld uit, ook na lastige vragen. Haar eerste maanden als CEO gingen nochtans niet over rozen. Amper anderhalve maand na haar aantreden kreeg Foerster al te maken met een grote pilotenstaking, waardoor 63.000 passagiers hun vlucht misten. Het personeel blijft ook ongerust over de op til zijnde integratie van Brussels Airlines in de Eurowings-groep, de lagekostentak van Lufthansa. Foerster heeft in elk geval een andere stijl dan haar gereserveerde voorganger. Zo gaat ze er prat op geen eigen kantoor te hebben, waardoor het gesprek plaatsvindt in de Digital Meeting Room, een kleine ruimte met een muur vol gekleurde Post-its. En terwijl Gustin zich opwierp als een soort ambassadeur van België, beklemtoont Foerster liever dat ons land ‘big’ moet dromen. Zoals Tomorrowland . ‘Als je altijd denkt vanuit Brussels Airlines zoals het vandaag is, denk je te klein. De ambitie van Eurowings is een leidend pan-Europees merk creëren. Een luchtvaartgroep waarvan klanten houden, die financieel succesvol is en erkend wordt als een Europese grootmacht. Het is niet onze ambitie alleen naar België te kijken.’ Christina Foerster: ‘Voor mij is ons hoofdkwartier niet aan het klagen. Een bedrijf heeft een bepaald niveau van winstgevendheid nodig om zijn groei te financieren. Dat moet het doel van elke firma zijn, of het hoofdkwartier daar nu aan herinnert of niet.’ ‘Brussels Airlines heeft een enorm succes geboekt door een periode met grote verliezen (van 2011 tot 2014, red.) om te buigen tot een stabiele situatie. Daarvoor heb ik het grootste respect. Ik begrijp dat het personeel zegt: ‘We hebben al zoveel gedaan, waarom is het niet genoeg? Er zijn toch grenzen aan ons kleine koninkrijk Brussels Airlines?’ Maar nu we stabiel zijn, moeten we van de huidige situatie, stuck in the middle, overgaan naar het volgende niveau, dat van de winstgevendheid.’ Foerster: ‘We moeten onze krachten bundelen met Lufthansa en Eurowings. Erg belangrijk zijn de digitale investeringen. Als je die alleen doet voor een bedrijf met 50 vliegtuigen, wegen die veel meer door dan bij een bedrijf met 400 vliegtuigen. Voortaan heeft de Lufthansa-groep ook maar één verkoopteam voor heel sub-Sahara-Afrika. Dankzij onze expertise heeft Brussels Airlines daar de lead voor de hele groep. En vanaf september werken Lufthansa Cargo en onze vrachtafdeling samen. Zo bereik je synergieën.’ Foerster: ‘Ik ben een optimist. Maar ik kan nu geen cijfers vrijgeven. We werken hard aan de inkomsten en de kosten om winst mogelijk te maken. De eerste helft van het jaar is altijd moeilijker.’ Foerster: ‘Hij zei precies wat ik zei, maar ik ben boos dat hij meer werd geciteerd dan ik. Grapje! (schaterlach) Volgens mij hebben we intern niet genoeg gefocust op de cijfers om duidelijk te maken dat winstgevendheid geen nice to have maar een must have is.’ Foerster: (schaterlach, dan ernstig) ‘ Brussels Airlines zat vroeger in zijn eigen kleine bubbel. Dat is normaal. Je werkt altijd met een horizon, en die was Brussels Airlines. Maar als we ons openstellen en kijken wat we kunnen geven maar ook krijgen van de groep, dan kunnen we een nieuwe horizon bereiken.’ Foerster: ‘Ik ga akkoord dat de mensen bang zijn, maar sceptisch zijn ze niet. Je bent altijd bang voor wat je niet kent. Daarom ontmoeten de teams in Brussel en Keulen elkaar nu vaker. Vertrouwen ontstaat pas als mensen elkaar zien en praten.’ Foerster: ‘Onze werkgelegenheid is de voorbije jaren significant gestegen. We zitten al aan meer dan 4.000 werknemers, mede dankzij onze activiteiten in Düsseldorf (waar Brussels Airlines sinds kort voor Eurowings drie routes naar de VS uitvoert, red.) . Ik begrijp dus niet waar die vraag vandaan komt.’ Foerster: ‘Je moet twee dingen onderscheiden. De operaties zullen altijd lokaal blijven. We hebben een vlieglicentie, vliegtuigen en een crew in België. En dat blijft zo in de toekomst. Maar het commerciële niveau wordt in de Eurowings-groep opgesplitst in twee businessafdelingen: de lange afstand in Brussel en de korte afstand in Keulen.’ ‘Elke afdeling moet haar deel van de business doen draaien. Maar dat betekent niet dat iedereen die voor de lange afstand werkt in Brussel moet werken. Niemand van Brussels Airlines moet naar Duitsland verhuizen. Mensen kunnen op verschillende plekken zitten en samenwerken.’ Foerster: ‘Die discussie voer ik ook met de vakbonden. Als je zoals wij deel uitmaakt van een multinational, dan bekijk je zoiets niet land per land. De meerwaarde voor de Eurowings-groep is dat we een gezondere langeafstandsbusiness krijgen.’ Foerster: ‘We doen de dingen zoals ze komen. De kern van de integratie zal plaatsvinden in 2019 en 2020. Dat worden twee belangrijke jaren. De integratie is geen plan dat opeens uit de hemel valt, waarna de wereld er een dag later helemaal anders uitziet. Maar we weten waar we heen willen.’ Foerster: ‘Ik besef dat u dat als Belgische journalist misschien niet wilt horen, maar die vraag is me te beperkt. Hoe zal Brussels Airlines eruitzien? Wij bouwen met Eurowings aan een groep die de Europese luchtvaart wil vormgeven. En ik wil dat we deel uitmaken van iets waarvan de hele luchtvaartsector zegt: wow, wat een geweldig bedrijf!’ Foerster: ‘Er zit meer potentieel in dit bedrijf dan wat we tot nog toe toonden. Net daarom ben ik hier. Het is mijn job om die zaken te laten groeien en zichtbaar te maken in de groep. Vroeger zaten we te veel in een land ver weg en communiceerden we niet genoeg. Dat ligt deels aan de bescheidenheid van de Belgen, die zelden zeggen hoe great ze zijn, zelfs als het zo is. Maar we hebben in het verleden ook niet genoeg bijgedragen aan de groep.’ Foerster: (snel) ‘ In België! Zijn focus was België. En dat is goed. De goodwill die Brussels Airlines in België heeft, komt grotendeels door de branding- en marketingactiviteiten van de voorbije jaren. Dat is een groot succes.’ Belgische luchtvaartmaatschappij, opgericht in 2002 als opvolger van het failliete Sabena. Begin 2017 volledig overgenomen door de Duitse groep Lufthansa, die in 2008 al 45 procent in handen kreeg. Maakt deel uit van Lufthansa's lagekostentak Eurowings Group. Vliegtuigen: 48 Bestemmingen: 122 Werknemers: 4.000 Omzet (2017): 1,3 miljard euro Operationele winst (ebit): 15 miljoen euro Nettowinst: 4 miljoen euro Reizigers: 9,1 miljoen Foerster: ‘Zoals ik al heb gezegd: momenteel verandert niets.’ Foerster: ‘Dit is toch een beslissing? Ik heb ook gezegd dat Brussels Airlines een redelijk jong en een zeer regionaal merk is. In Afrika noemen ze ons nog Sabena. Als we in Frankrijk een basis openen, is Brussels Airlines niet de juiste naam. Daarover moeten we nadenken.’ Foerster: ‘Mensen vergeten dat Eurowings dit jaar een van de grootste groeioefeningen doorvoert die ooit hebben plaatsgevonden. De tweede grootste luchtvaartmaatschappij van Duitsland (Air Berlin, red.) ging failliet. Eurowings (dat Air Berlin grotendeels overnam, red.) probeert de gaten voor de klanten zo goed mogelijk te vullen, maar de vraag in Duitsland is enorm. Ik heb een groot respect voor hoe Eurowings de zaken aanpakt.’ ‘Bovendien zit het Europese luchtverkeer in het algemeen erg nipt. De stiptheidscijfers zijn nergens goed. In Frankrijk staakten de luchtverkeersleiders voortdurend, wat iedereen die naar Spanje vloog, trof. Je ziet overal personeelstekorten. Bijna elke luchtvaartmaatschappij moest zich deze zomer excuseren bij haar klanten. Ook Brussels Airlines kende een slechtere stiptheid.’ Foerster: ‘Waarom zou ik? Als ik een probleem heb, kijk ik wie de beste persoon is om mij te adviseren. Dat kan Wencke (Lemmes, de woordvoerster, red.) zijn, of Thorsten (Dirks, de baas van Eurowings, red.) . Ik haat het om mensen lastig te vallen met zaken die voor hen niet relevant zijn. Daarmee zeg ik niet dat Carsten Spohr niet inzit met Brussels Airlines. Ik zit hier omdat Carsten en Thorsten erop vertrouwen dat ik het juiste doe voor dit bedrijf. Ik ken hen beiden goed genoeg om te weten wat ze willen zonder dat te vragen.’
</doc>
<doc id="9" genre="news" gender="M">
Overheidsdiensten klungelen met duizenden kunstwerken
De federale overheidsdiensten hebben duizenden kunstwerken waarvan ze de waarde niet kennen. In sommige gebouwen slingert kunst rond die niet terug te vinden is in een inventaris. De indrukwekkendste kunstcollectie van alle federale overheidsdiensten zit zonder twijfel bij onze diplomaten. Buitenlandse Zaken beschikt over meer dan 4.500 schilderijen , sculpturen en andere kunstwerken . Vooral van Belgische topkunstenaars zoals Panamarenko, Michaël Borremans, Luc Tuymans, Léon Spilliaert, Félicien Rops en Marcel Broodthaers. Al zitten er ook buitenlandse werken, zoals van de Brit Anish Kapoor, tussen. Zelfs werk van Delphine Boël , de buitenechtelijke dochter van koning Albert II, zou zich in de collectie bevinden. Het gros, zo’n 80 procent van de werken, siert de ambassades en andere gebouwen van Buitenlandse Zaken, hier en over de hele wereld. De rest wordt bewaard in een intern kunstdepot , waar ook wordt nagekeken welke stukken restauratie nodig hebben. De hele collectie staat netjes opgelijst in een ‘artdatabase’. Maar het professionalisme waarmee onze diplomaten hun kunstcollectie beheren, staat in schril contrast met de toestanden bij andere federale overheidsdiensten. Meestal hebben de administraties geen benul van de waarde van hun collectie. Vaak is er niet eens een inventaris. Het is dus op veel plaatsen een koud kunstje om werken ongemerkt te laten verdwijnen . De Regie der Gebouwen heeft geen algemene inventaris van de talloze kunstwerken die te vinden zijn in de meer dan 1.000 overheidsgebouwen die de Regie beheert. Ze rekent - of hoopt - erop dat de diensten die de gebouwen bezetten zelf een en ander bijhouden. Het gaat dan ook over duizenden werken. Alleen al bij het Rekenhof , een van de gebouwen waarvoor wel een gedetailleerde inventaris is opgesteld, zitten 260 kunstobjecten . Bij Financiën ligt heel wat kunst stof te vergaren . Ambtenaren zouden de werken wel in hun burelen mogen ophangen, maar ze doen dat niet. ‘Door de oude stijl van de kunstwerken, die dus niet direct passen binnen moderne gebouwen, is de interesse voor deze werken quasi onbestaand’, kreeg MRKamerlid Gautier Calomne daarover onlangs nog als antwoord van minister van Financiën Johan Van Overtveldt (N-VA). De administratie heeft wel een inventaris opgesteld in 2016, maar de waarde van de werken is nooit berekend . Ook bij Binnenlandse Zaken wordt driekwart van een honderdtal schilderijen niet benut . Er is geen specifiek beleid voor de kunstwerken. ‘Het is geen prioriteit’, luidt het. Van geleende werken, zoals van de Vlaamse overheid, is er een inventaris, maar hij is al 15 jaar oud. Hij is ook niet volledig want er zijn kunstwerken waarvan de auteur of titel niet meer bekend zijn, en de waarde dus evenmin. Bij Justitie houdt de gevangenisadministratie ook al geen inventaris of archief bij van alle kunstwerken in onze gevangenissen. Nochtans zijn die er wel. Zo staat op de binnenkoer van de gevangenis van Marche-en-Famenne een beeldhouwwerk: vier stalen bomen. Die blijken nu ook nuttig te zijn om helikopters af te weren. In de gerechtsgebouwen krijgen de magistraten dan weer vrij spel om kunst te lenen, onder andere van Vlaamse musea . De centrale administratie van Justitie heeft daar geen zicht op. In het beste geval wordt die al eens ingeschakeld om een geleend werk te helpen verzekeren. In 2015 probeerde Justitie via die verzekeringscontracten nog enigszins een zicht te krijgen op alle kunstwerken in onze gerechtsgebouwen, maar die inventaris bevat veel gaten. Er valt ook geen lijn te trekken in de manier waarop onze overheidsdiensten omspringen met kunst. Zo houdt de federale pensioendienst wel een perfect zicht op zijn 85 schilderijen , samen 142.000 euro waard. Die worden ook allemaal benut. De pensioendienst sloot zelfs een contract met twee privébedrijven, Little Van Gogh en Kunst.nl, om nog 108 extra werken te huren. De FOD Mobiliteit houdt dan weer liever geen kunst meer bij . Bij de herinrichting van het hoofdgebouw zijn alle werken uit handen gegeven, soms gewoon aan de patrimoniumdienst omdat men niet meer wist wie de beheerder was. Er was geen kadaster opgesteld. Ook Volksgezondheid heeft sinds zijn verhuis naar het Eurostation-gebouw naast het Brussel-Zuid, liever geen kunst meer: de muren worden dan maar verfraaid met posters van gezondheidscampagnes .
</doc>
<doc id="10" genre="news" gender="M">
‘Grafeen kan het leven van diabetici makkelijker maken'
Grafeen is tweehonderd keer sterker dan staal, maar toch flinterdun, hyperflexibel en supergeleidend. En nu blijkt het wondermateriaal ook nog eens compleet anders in te werken op licht dan andere materialen, ontdekte VUB-wetenschapster Nathalie Vermeulen. ‘We hebben een extra deur geopend.’ ‘Wat als het antwoord niet ‘meer’ is maar ‘minder’?’ Die vraag haalde VUB-wetenschapster Nathalie Vermeulen anderhalf jaar geleden bruusk uit haar slaap. Ze sloop de kamer uit om in het flauwe licht van de gang haar nachtelijke inval te noteren. Een eurekamoment, weet ze intussen. Als professor bij Brussels Photonics (B-Phot), de onderzoeksgroep van de VUB gespecialiseerd in lichttechnologie, buigt Vermeulen zich dag in dag uit over min of meer dezelfde kwestie. Ze probeert te achterhalen hoe nieuwe materialen zich gedragen als ze in aanraking komen met verschillende kleuren licht. Absorbeert het materiaal de straling? Wordt ze versterkt? Vindt een lichtverkleuring plaats? De antwoorden op dat soort vragen lagen in het relatief recente verleden aan de basis van revolutionaire technologieën. Zonder de bevindingen van de fotonica zouden we vandaag geen platte beeldschermen, ledverlichting, zonnepanelen en supersnel internet hebben. De Europese Commissie identificeerde de wetenschapstak niet voor niets als een sleuteltechnologie van de 21ste eeuw. Maar op de relatie tussen licht en grafeen beet Vermeulen al lang haar tanden stuk. Ze had van de European Research Council 1,5 miljoen euro gekregen om te achterhalen hoe licht zich gedraagt in interactie met het ‘wondermateriaal’ dat 15 jaar geleden aan de universiteit van Manchester werd ontdekt. Behalve oersterk, flinterdun, flexibel en supergeleidend is grafeen een ‘niet-lineair optisch materiaal’. Anders gezegd: grafeen zou in staat moeten zijn lichtbundels van kleur te doen veranderen. Dat moet het mogelijk maken veelkleurige lichtbronnen te ontwikkelen, wat nuttig kan zijn voor medische toepassingen. Vermeulen moest een antwoord vinden op de vraag hoe die verkleuring precies wordt opgewekt. ‘Eigenlijk dachten we het min of meer te weten. We hebben lang gedacht dat grafeen de kleur van licht op dezelfde manier verandert als andere materialen, dat we dus dezelfde basiswetten konden hanteren. Er waren al meerdere wetenschappelijke papers verschenen die dus dat basisconcept hanteerden. Nu was het aan ons om daar ook bewijs van te leveren.’ Dat bleek gemakkelijker gezegd dan gedaan. ‘Een basisregel in de traditionele zienswijze rond kleuromzetting is dat je licht heel sterk moet focusseren in het materiaal om resultaat te krijgen’, legt Vermeulen uit. ‘Je hebt een hoge lichtintensiteit nodig om van de ene naar de andere golflengte over te kunnen gaan. Dus wat deden wij? We namen grafeen en schenen daar een enorm intense laserbundel op. Steeds intenser. En vervolgens zagen we niets gebeuren. Helemaal niets.’ Het uitblijven van resultaten veroorzaakte lichte paniek in Vermeulens team. ‘Zijn we anderhalf miljoen euro aan het verkwanselen?’, vroeg de onderzoekster zich stilletjes af. De inval van die ene nacht bracht raad. ‘Wetenschappelijk onderzoek is een vak dat je niet zomaar afzet’, verklaart Vermeulen de timing van haar inval. ‘Je begint niet om 9 uur na te denken om dan om 17 uur te stoppen. Het blijft sluimeren in je gedachten, bewust of onbewust.’ Op basis van die nachtelijke inval beslisten Vermeulen en haar collega’s van nul te herbeginnen. ‘We legden alles wat we dachten te weten over grafeen opzij, gooiden maandenlang onderzoekswerk in de prullenmand. Maar met die kritische mindset konden we ons andere vragen stellen. Is het wel zo dat je een hoge lichtintensiteit nodig hebt om een andere golflengte te krijgen? En wat bleek: anders dan bij eender welk ander materiaal is zo’n hoge intensiteit niet vereist bij grafeen. Meer zelfs: het bleek veel beter te werken als je met een lage intensiteit werkte.’ Het team gooide zijn experimenten volledig om. Dat leidde tot het bewijs dat grafeen wel degelijk de eigenschappen van licht kan veranderen, maar dan onder totaal andere omstandigheden dan bij klassieke materialen. Vermeulens onderzoek, dat intussen is gepubliceerd in het gerenommeerde wetenschappelijke tijdschrift Nature, moet de basis vormen om die ene, heel specifieke eigenschap van het wondermateriaal grafeen verder te doorgronden. ‘Dit is een paradigmashift. Als het onderzoek naar licht en grafeen in dezelfde richting was blijven gaan, was het op een bepaald moment tegen een muur gebotst en gestopt’, zegt Vermeulen. ‘Wat wij met ons inzicht hopen te bereiken, is dat het niet stopt. Met deze onverwachte ontdekking hebben als het ware een nieuwe deur geopend. Nu is het hopen dat andere wetenschappers erdoor wandelen en voortbouwen op ons onderzoek. Met een beetje geluk zet dat een stroom aan nieuwe research in gang, waar op termijn concrete toepassingen uit voortvloeien.’ Die mogelijke toepassingen klinken veelbelovend. Grafeen kan zowat met het hele spectrum aan mogelijke lichtstraling interageren, van terahertz tot X-rays, daar waar de klassieke materialen die we kennen maar ‘samenwerken’ met licht uit één bepaald deel van het spectrum. Dat betekent dat het kan dienen als bron om zeer veel verschillende kleuren mee uit te sturen, wat belangrijk is voor bijvoorbeeld medische scans. ‘Bij een echografie worden scans gemaakt op basis van geluidsgolven die worden weerkaatst. Iets gelijkaardigs is mogelijk met scans op basis van licht, zogenaamde OCT-scans’, legt Vermeulen uit. ‘Hoe meer kleuren je kan uitsturen, hoe gedetailleerder zo’n scan kan worden. Sommige golflengten worden geabsorbeerd, sommige weerkaatst. Dat kan je uitlezen. En op basis van die resultaten kan je dan met een kleurenscan een doorsnede van je huid reconstrueren. Dat kan belangrijk zijn. Denk aan huidkanker, waarbij tumoren vaak dicht aan de oppervlakte zitten. Die zou je nooit kunnen detecteren met een echografie, maar met een kleurenscan lukt dat wel.’ Ook diabetespatiënten kunnen baat hebben bij een lichtbron die verschillende kleuren uitstuurt. ‘Als je zo’n lichtbron op je bloedvat laat schijnen, kan je in principe op een volledig optische en dus pijnloze manier je glucoseniveau meten. Geen naalden meer, geen bloedprik, gewoon even schijnen en klaar. Dat zou een enorme stap vooruit betekenen in de behandeling van suikerziekte.’ Het onderzoek van Vermeulen en haar team maakt zulke toepassingen realistischer dan ooit. ‘Om ooit levensvatbaar te worden moet zo’n apparaat best zo compact mogelijk zijn. Nu we weten dat de golflengteconversie met grafeen het best werkt met een lage lichtintensiteit biedt dat mogelijkheden om toepassingen te miniaturiseren. Een minieme fotonische chip met een laagje grafeen op en een minuscule lage-energie laser volstaan in principe om werkende toepassingen te ontwikkelen.’ ‘Je kan je dan perfect voorstellen dat zo’n chipje in een horloge wordt gestopt om permanent je glucoseniveau te meten, en automatisch te waarschuwen als er onregelmatigheden zijn. Daar zijn we voor alle duidelijkheid nog niet. Maar dit onderzoek zet ons verder in die richting.’ De doorbraak onderstreept de goede reputatie van het fotonicalab B-PHOT in Europa. De VUB speelde zo’n 25 jaar geleden een pioniersrol in de wetenschapstak, met het eerste ‘lichtlabo’ op het Europese vasteland, onder impuls van toponderzoeker Hugo Thienpont. Die overziet vandaag een ploeg van zo’n veertig internationale wetenschappers die nauw samenwerken met de industrie. En de VUB is vastberaden die goede reputatie ook in de toekomst veilig te stellen, getuige de recente opening van de nieuwe fotonicacampus van de VUB in het landelijke Gooik. Ondanks de pioniersrol die ons land speelde en het stijgende belang van de fotonica in zowat alle gelederen van de maatschappij blijft het bij ons een onderschatte discipline, vindt Vermeulen. ‘Een goed stuk van de wereldeconomie draait vandaag op fotonica. Maar het zit onder de motorkap, mensen kennen het nauwelijks of niet. Als we de mensen zien die bij ons willen werken, is het leuk te merken dat we internationaal goed in de markt liggen. Maar soms denken we ook: ‘Waar blijft de lokale interesse?’’ B-PHOT probeert die wel aan te wakkeren in onze contreien. ‘Voor scholen hebben we een Photonics Explorer Kit ontwikkeld, een soort lab in een doos met allerlei fotonische toepassingen waarmee leerlingen kunnen experimenteren. We leiden leerkrachten ook op om er goed mee te werken. In de hoop dat er straks meer leerlingen fotonica willen studeren, ja. Maar ook om de algemene interesse in wetenschap aan te wakkeren en komaf te maken met de clichés. Van wetenschappers en ingenieurs wordt nog te vaak gedacht dat ze een dikke bril dragen en op geitenwollen sokken naar het labo trekken. Onzin, natuurlijk.’ Bij Vermeulen wakkerde een begeesterde leerkracht fysica in de middelbare school de interesse in wetenschap aan. ‘Je hebt zo van die kinderen die, vanaf ze een schroevendraaier kunnen vasthouden, dingen uit elkaar beginnen te vijzen om te weten hoe ze in elkaar steken. Geboren ingenieurs. Zo was ik niet. (lacht) Ik was meer een stille observator, in veel dingen geïnteresseerd, maar dan vanop de achtergrond. Pas toen die leerkracht fysica les begon te geven over supernova’s - ineenstortende sterren - ontdekte ik dat wetenschap mijn ding was. Hij zette ons aan dieper te graven dan onze cursus. Dat was nieuw voor mij. Creativiteit wordt meestal met kunst geassocieerd, maar ik vond dat terug in mijn werk als ingenieur en onderzoeker. Kennis vergaren, en die gebruiken om dingen te ontwikkelen.’ Hoe Vermeulen uiteindelijk bij fotonica uitkwam? ‘Pure nieuwsgierigheid. Ik had via via gehoord dat je in de opleiding burgerlijk ingenieur aan de VUB ‘iets met licht’ kon studeren. Dat snapte ik niet goed, maar het intrigeerde me wel. Dat licht het potentieel heeft om totaal nieuwe dingen te helpen ontwikkelen vond ik razend fascinerend.’ ‘Wist je dat fotonica tegenwoordig zelfs in vliegtuigvleugels kan worden gebruikt?’, vraagt ze enthousiast. ‘Het is een project waar onze onderzoeksgroep bij betrokken is. Als een vliegtuig opstijgt, staan de vleugels onder enorme druk. Daarom bekijken onderzoekers hoe dat kan worden gemonitord. Tot voor kort wilden ze daar elektrische kabels voor gebruiken, die erg zwaar zijn. Nu kan je de druk meten met flinterdunne glasvezels, waarover lichtsignalen worden gestuurd. Die optische oplossing zou de vleugels lichter en veiliger maken, en vliegtuigen minder kerosine doen verbruiken.’ Met grafeen zijn nog andere fotonicatoepassingen mogelijk. ‘Denk aan camera’s’, zegt Vermeulen. ‘Nu heb je verschillende soorten camera’s voor verschillende soorten straling. Er zijn camera’s die daglicht capteren voor foto’s of video’s, camera’s die hittebeelden kunnen maken, x-raycamera’s en nightvisioncamera’s. Allemaal aparte apparaten, die vaak erg duur zijn. Omdat grafeen gevoelig is aan al die soorten straling kan je er in principe camera’s mee maken die alles kunnen. Er wordt volop ingezet om daar verder mee te gaan. Straks kan je misschien gewoon warmtelekken in de isolatie van je huis opsporen met de camera van je smartphone.’ Maar Vermeulen wil ook de algemene hoerastemming rond grafeen relativeren. ‘Een collega drukte het onlangs goed uit. Hij zei dat grafeenonderzoek een beetje de Far West van de wetenschap is: er wordt nogal wild in het rond geschoten, en vaak in de foute richting. Met papers als de onze kunnen we hopelijk ons steentje bijdragen om verder onderzoek op de rails te krijgen, in de juiste richting.’
</doc>
<doc id="11" genre="news" gender="M">
Verkeer mag opnieuw door Leopold II-tunnel
Brussel -  De Leopold II-tunnel is opnieuw open voor het verkeer. De volgende 10 maanden is de tunnel enkel 's nachts gesloten voor werkzaamheden. Voor volgende zomer zal er een alternatief gezocht worden voor de weinig succesvolle overstapparking C.  De Leopold II-tunnel is opnieuw open voor het verkeer. De volgende 10 maanden is de tunnel enkel 's nachts gesloten voor werkzaamheden. Voor volgende zomer zal er een alternatief gezocht worden voor de weinig succesvolle overstapparking C. De afgelopen 2 maanden is de 2,6 kilometer lange Leopold II-tunnel gesloten geweest voor werkzaamheden. Het asbest die in de onderste verflaag aan de muren van de tunnel zat, is volledig verwijderd. In totaal werd het asbest op een lengte van 10 kilometer en een oppervlakte van 18.000 vierkante meter aangepakt. “Over de hele lengte van de tunnel werden ook draagsteunen geplaatst om 600 kilometer aan voedingskabels van de grond naar omhoog te brengen.
</doc>
<doc id="12" genre="news" gender="F">
Mondiaal Halle opent symbolische ‘ambassade’ in Averechts-huis
Halle -  Mondiaal Halle, het samenwerkingsplatform van verschillende verenigingen die bezig zijn met mondiale en sociale thema's, opende symbolisch een ‘ambassade’ in de Kardinaal Cardijnstraat.  Mondiaal Halle, het samenwerkingsplatform van verschillende verenigingen die bezig zijn met mondiale en sociale thema's, opende symbolisch een ‘ambassade’ in de Kardinaal Cardijnstraat. Het Averechts-huis doet tot aan de verkiezingen dienst als een pop-up punt waar mensen terecht kunnen met vragen en ideeën over hoe men in Halle mondiale thema's als migratie, vluchtelingen, klimaatverandering, armoede, racisme en dergelijke zou kunnen aanpakken. Het lokaal is elke donderdagvoormiddag tijdens de markt geopend. “Met Mondiaal Halle willen we mensen bewust maken dat grote wereldproblemen geen ver-van-mijn-bedshow zijn.
</doc>
<doc id="13" genre="news" gender="M">
Gordelfestival voor (hard)fietsers, museumbezoekers en wandelaars
Voor de zesde keer vindt zondag het Gordelfestival plaats. Tervuren is focusgemeente en trekt de kaart van het gerenoveerde Afrikamuseum. Vzw De Rand en Flanders Classics bewaren de Vlaamse toets, ook in Huizingen kan je terecht.  Voor de zesde keer vindt zondag het Gordelfestival plaats. Tervuren is focusgemeente en trekt de kaart van het gerenoveerde Afrikamuseum. Vzw De Rand en Flanders Classics bewaren de Vlaamse toets, ook in Huizingen kan je terecht. Het Gordelfestival is de opvolger van De Gordel, die ooit flirtte met de 100.000 deelnemers. Na de splitsing van kieskring BHV wijzigde de koers van het evenement en kwam dat organisatorisch in handen van vzw De Rand. “We promoten het Vlaamse karakter in de rand rond Brussel. De provincie Vlaams-Brabant en dit jaar ook Flanders Classics zijn partners”, zegt stafmedewerker van De Rand en centrumverantwoordelijke van cultuurcentrum De Bosuil Geoffrey Heyrbaut.
</doc>
<doc id="14" genre="news" gender="M">
Burgemeester Segers pleit voor meer gecoördineerde acties op snelwegparking
Na een relatief kalme periode zijn er opnieuw meer problemen met transmigranten op de snelwegparking in Groot-Bijgaarden. Volgens burgemeester Willy Segers (N-VA) is er extra hulp nodig voor de situatie helemaal escaleert zoals recent in Jabbeke.  Na een relatief kalme periode zijn er opnieuw meer problemen met transmigranten op de snelwegparking in Groot-Bijgaarden. Volgens burgemeester Willy Segers (N-VA) is er extra hulp nodig voor de situatie helemaal escaleert zoals recent in Jabbeke. Na een schietincident tussen transmigranten op de snelwegparking in Jabbeke heeft de burgemeester daar beslist de snelwegparking de komende drie maanden 's nachts af te sluiten. Dilbeeks burgemeester Willy Segers vroeg eerder dit jaar ook al om een sluiting van de parking langs de snelweg in Groot-Bijgaarden. Toen stapelden de incidenten met transmigranten zich op en raakten zelfs enkele vrachtwagenchauffeurs gewond.
</doc>
<doc id="15" genre="news" gender="M">
Smallere Ninoofsesteenweg moet trager en veiliger doen rijden
Roosdaal -  De ingrijpende werken aan de Ninoofsesteenweg (N8) in Roosdaal zijn achter de rug. Het gaat om een transformatie die de weg over een lengte van twee kilometer vlotter én vooral veiliger moet maken. Zowel voor automobilisten als zwakke weggebruikers.  De ingrijpende werken aan de Ninoofsesteenweg (N8) in Roosdaal zijn achter de rug. Het gaat om een transformatie die de weg over een lengte van twee kilometer vlotter én vooral veiliger moet maken. Zowel voor automobilisten als zwakke weggebruikers. De Ninoofsesteenweg werd sinds april 2017 vernieuwd over een afstand van twee kilometer. De bijzonder ingrijpende werken veroorzaakten de voorbije maanden niet alleen extra files, maar ook heel wat kopzorgen bij handelaars met een zaak langs de N8. Dat de werken achter de rug zijn, leidt tot grote opluchting. Burgemeester Christine Hemerijckx (CD&V) is bijzonder tevreden dat ze zijn uitgevoerd.
</doc>
<doc id="16" genre="news" gender="F">
“Ons leven kan nu eindelijk echt beginnen”
Antwerpen / Berchem -  Als kind in de jaren zeventig beloofde Martine dat ze ooit met Luc zou trouwen. Maar hun levens scheidden zich en de twee Berchemnaars zagen elkaar 38 jaar lang niet. Tot Martine haar Luc opmerkte in de ‘Ge zijt van Antwerpen’-Facebookgroep. Intussen woont het koppel samen en zijn er zelfs trouwplannen. “Ons leven kan nu echt beginnen.”  Als kind in de jaren zeventig beloofde Martine dat ze ooit met Luc zou trouwen. Maar hun levens scheidden zich en de twee Berchemnaars zagen elkaar 38 jaar lang niet. Tot Martine haar Luc opmerkte in de ‘Ge zijt van Antwerpen’-Facebookgroep. Intussen woont het koppel samen en zijn er zelfs trouwplannen. “Ons leven kan nu echt beginnen.” Soms, heel soms, kunnen sprookjes echt bestaan. Of toch als we Luc Ramael (52) en Martine Hellemans (51) mogen geloven. Hij groeide op in de Langemarkstraat in Berchem, zij om de hoek in de Kortemarkstraat. “Haar grootouders waren mijn buren”, vertelt Luc. “We hebben als kleutertjes in de vroege jaren zeventig vaak met elkaar gespeeld. Op de drempel voor mijn ouderlijke huis zei ze dat ze ooit nog met mij ging trouwen.
</doc>
<doc id="17" genre="news" gender="M">
“Noem dit alsjeblieft toch geen containerklas”
Wijnegem -  Gemeentelijke lagere school De Notelaar kan de komende jaren nog flink groeien dankzij de luxueuze ‘tijdelijke’ klassen die de Wijnegemse houtbouwspecialist Hahbo in nauwelijks enkele weken installeerde. “Zeg alsjeblieft geen container tegen onze lokalen”, aldus directeur Dries Naulaers.  Gemeentelijke lagere school De Notelaar kan de komende jaren nog flink groeien dankzij de luxueuze ‘tijdelijke’ klassen die de Wijnegemse houtbouwspecialist Hahbo in nauwelijks enkele weken installeerde. “Zeg alsjeblieft geen container tegen onze lokalen”, aldus directeur Dries Naulaers. De Notelaar is populair. “De voorbije jaren groeide onze leerlingenpopulatie al tot 343 leerlingen en het ziet ernaar uit dat er volgende week weer minstens tien bij komen”, zegt directeur Dries Naulaers. “Die allemaal een goede plek geven, werd stilaan onmogelijk. Gelukkig mochten we van de gemeente drie extra lokalen zetten op het terrein waar tot voor kort de boogschuttersvereniging naar de staande wip mikte.
</doc>
<doc id="18" genre="news" gender="M">
Broodjeszaak vernieuwt  en breidt uit met biobroden
Herentals -  Melinda Neefs startte twee jaar geleden haar biobakkerij ‘Bio-Local’ op. Zopas nam ze broodjeszaak ‘Fresh’ op de Herenthoutseweg over en verhuisde haar bakkerij naar een grotere site in Mol.  Melinda Neefs startte twee jaar geleden haar biobakkerij ‘Bio-Local’ op. Zopas nam ze broodjeszaak ‘Fresh’ op de Herenthoutseweg over en verhuisde haar bakkerij naar een grotere site in Mol. Stilzitten is er voor Melinda Neefs (47) niet bij. Drie jaar geleden opende ze de broodzaak ‘Het 7 Graantje’, een jaar later kwam daar bakkerij ‘Bio-Local’ bij. En nu start ze vanaf maandag ‘Vita-Food’ in Herentals, een klassieke broodjeszaak met allerlei gezonde extra’s. “Alsmaar meer mensen kiezen voor gezonde en bioproducten, maar dat wil niet zeggen dat ‘Vita-Food’ een broodjeszaak wordt die zich enkel daar mee bezig houdt”, zegt Melinda.
</doc>
<doc id="19" genre="news" gender="M">
Kempense recreatiedomeinen beleven recordzomer
Mol -  Dankzij de hete droge zomer is 2018 een topjaar voor de Kempense recreatiedomeinen. Het Zilvermeer in Mol verwelkomde gisteren zijn 200.000ste bezoeker van het jaar en ook de andere recreatiedomeinen halen goede bezoekerscijfers.  Dankzij de hete droge zomer is 2018 een topjaar voor de Kempense recreatiedomeinen. Het Zilvermeer in Mol verwelkomde gisteren zijn 200.000ste bezoeker van het jaar en ook de andere recreatiedomeinen halen goede bezoekerscijfers. Net voor het einde van de grote vakantie verwelkomde Provinciaal Recreatiedomein Zilvermeer in Mol zijn 200.000ste bezoeker van het jaar. De gelukkige is An Herijgers (42) uit Arendonk, die met haar metekindjes Nore Herijgers (10) en Louise Maes (9) het domein bezocht. “We vierden vandaag meterdag, waarbij we met ons drietjes een leuke uitstap doen”, zegt An Herijgers. “Het was dus wel een grote verrassing dat we nu als 200.000ste bezoeker worden gehuldigd.
</doc>
<doc id="20" genre="news" gender="M">
Een heter daadje
In Rome is het dak van een kerk ingestort. Toeval? Nee, natuurlijk niet. Het is een waarschuwing van God zelf, die vindt dat er nu echt een eind moet komen aan die Roomse viespeukerij. De paus moet gewoon keihard ingrijpen. Hoe? Door dat idiote celibaat af te schaffen, bepaalde pedo’s chemisch te castreren en alle nonnen een lingeriesetje van Marlies Dekkers te geven. En hij mag allerlei zaakjes niet meer eerst toedekken om daarna op jankerige toon te vertellen dat hij het allemaal heel erg vindt. Hij lijkt Stef Blok wel. En anders moet hij van God een tekenwedstrijd over de profeet Mohammed organiseren. Met als titel: Geef ze van cartoon. Daar wordt doorgaans heel ontspannen op gereageerd in de moslimwereld. Die zijn gek op humor. Zal de paus inderdaad jarenlang alles geweten hebben van die Amerikaanse smeerlap? Ik vrees van wel. Net als dat Rutte vijf jaar lang precies wist hoe het met die bronstige Han ten Broeke zat. Mark zal dat ontkennen. Hij zal vertellen dat seks hem totaal niet interesseert. Niet van hemzelf, laat staan van een ander. Maar heeft hij niks geweten? Wie heeft deze affaire dan in de overvolle doofpot van de VVD gepropt? Dat het er nog bij kon. Wat er precies gebeurd is, weet bijna niemand. Maar het ging natuurlijk niet alleen om een verkeerd gevallen knipoogje van Han. Er was meer aan de hand. Wat ik denk? Waar er twee neuken hebben er twee schuld. Hoewel? Die mevrouw heeft natuurlijk niet zomaar een klacht ingediend bij toenmalig fractievoorzitter Halbe Zijlstra. Die heeft daarvoor zijn Russische vakantie moeten onderbreken. Volgens Klaas Dijkhoff had Zijlstra die Ten Broeke er toen keihard uit moeten bonjouren. Verboden met de stagiaire te hutseflutsen. Daar zijn ze niet voor. Althans niet officieel. Uiteindelijk is het allemaal heel Haags opgelost. Vaag gesteggel met advocaten met als slotsom een slap compromis waar niemand blij mee was. Beide partijen zouden zwijgen, maar dat lukt niet altijd binnen de VVD. Na twee bier en een riedeltje dixielandmuziek loopt er altijd wel een ontevreden blazertje leeg. Las nog wel een leuk verhaal over de jonge Han ten Broeke, die in 1995 politiek medewerker van minister Jorritsma was. Hij zat met zijn geliefde aan het kerstdiner van de VVD met Erica, Robin Linschoten en Jos van Rey een konijntje te knagen. Saaie bedoening dus. Han en zijn verloofde deserteerden stiekem en zijn met zijn tweeën door het verlaten Kamergebouw gaan dolen. Opeens stonden ze in de lege, donkere vergaderzaal, zagen de voorzittersstoel van die saaie Wim Deetman en voor ze het wisten gingen ze van bil. In die stoel. Geweldig verhaal voor in de kroeg. Dat je het op de stoel van Deetman hebt gedaan. En dat je ook betrapt bent. Want dat werden ze. Door wie vertelt het verhaal niet. Ik hoop door Annemarie zelf. En dat zij ter plekke ontploft is. Van jaloezie uiteraard. Ze kunnen ook gesnapt zijn door Rob Oudkerk. Die hing daar in die jaren nog enthousiast rond. En was vaak op zoek naar een lekker plekje. In elk geval is Han na het heterdaadje in 1995 een aantal maanden geschorst geweest. De VVD heeft dat toen stil gehouden. Niks voor de liberalen. Doen ze anders nooit. En wat doen we nu met Han? Wachtgeld? Misschien wil hij, omdat hij werkloos is, de onschuldige kinderen Lili en Howick naar hun Armeense weeshuis begeleiden. Ongelooflijk dat wij Nederlanders dit toestaan. Dat niemand van de 150 parlementariërs een creatieve oplossing voor deze twee onschuldige kinderen heeft. Niemand wil dat ze vertrekken en toch gebeurt het. Net als het afschaffen van de dividendbelasting. Dat wil ook niemand. Maar het gebeurt toch. Wordt het niet de hoogste tijd dat Kamervoorzitter Arib het parlement met spoed bij elkaar roept omdat er fundamenteel iets volkomen misgaat? Waar is ons ooit zo vooruitstrevende en humane land van ooit? Roep ze bij elkaar, Khadija. Maar voor je gaat zitten moet je wel even een vochtig doekje over de zitting halen.
</doc>
<doc id="21" genre="news" gender="F">
Welke econoom begrijpt het wel?
Half september is het tien jaar geleden dat de Amerikaanse zakenbank Lehman failliet ging. Toen werd de al langer sluimerende stress op de financiële markten een financiële crisis. We gaan de komende weken zonder twijfel opnieuw de noodzakelijke discussie voeren wat de crisis veroorzaakte en of we er nu sterker voorstaan. Wat mij fascineert, is dat tien jaar later de economische wetenschap verworden is tot een langslepend moordmysterie zonder dader. Er was een crisis, er was uitzonderlijk beleid van centrale banken en tien jaar later begrijpen we nog maar weinig van de economie. Waarom blijven de lonen achter? Waarom groeit de productiviteit minder hard? Waarom lijkt de macht van kapitaal zo toegenomen? Waarom, waarom, waarom. Er worden verklaringen geopperd en na onderzoek weer verlaten. Geen van de verklaringen voldoet. Deze week illustreerde een analyse van de Rabobank deze zoektocht naar de dader perfect. De bank gaf acht redenen waarom de lonen achterblijven , variërend van digitalisering, mondialisering tot het monetair beleid. Het deed me denken aan Agatha Christies moordmysterie op de Oriënt-Express: uiteindelijk bleken álle verdachten het te hebben gedaan. Het is niet alleen lastiger geworden om te verklaren waarom zaken zich voordoen, het is ook lastiger te zien wat er gebeurt in de economie. Het Centraal Bureau voor de Statistiek wijdde dit voorjaar bij het 75-jarig jubileum van onze ‘nationale rekeningen’ een beschouwing aan deze „uitdagingen”. Hoe gewetensvol en nauwgezet het CBS en haar collega’s in andere landen ook werken, allemaal zeggen ze dat het meten van bedrijvigheid steeds moeilijker is. Dat komt doordat diensten een steeds groter deel vormen van de economie. Bij de productie van goederen is makkelijker te meten of alleen de prijs of ook de kwaliteit is toegenomen. Vaak is dienstverlening uniek, zoals bij advies van advocaten rond overnames. Digitale diensten maken het meten nog lastiger. Consumenten gebruiken gratis apps als Facebook en betalen daarvoor met hun data. Hoe meet je dat? En dan is er nog de toegenomen invloed van multinationals. Als zij schuiven met inkomsten en kosten tussen vestigingen, kan dat enorme gevolgen hebben voor het land waar hun toegevoegde waarde landt. Zo groeide de Ierse economie in 2015 plots met 26 procent omdat een aantal multinationals schoven met posten. Sindsdien „gelooft niemand onze bbp-cijfers meer,” schreef The Irish Times dit voorjaar . Ook het CBS maakte daarvan een spectaculair geval mee. In mei stelden de statistici de investeringen in vaste activa met 19 miljard euro naar boven bij (op een totaal van 136 miljard) omdat een transactie binnen één multinational bij nader inzien geen aankoop van merknamen was maar van onderzoek (R&D). Een papieren post, aan de bedrijvigheid veranderde in Nederland niks. „Het is een voorbeeld van hoe moeilijk globalisering is om te meten,” zegt Peter Hein van Mulligen, hoofdeconoom van het CBS. En dus is er ook nog discussie onder economen over of de problemen (zoals de lage productiviteit) worden over- of onderschat door de statistieken. Van Mulligen weet temidden van alle discussie één ding wel: de econoom die met een sluitende verklaring komt voor het mysterie kan op de schoorsteenmantel alvast een plekje afstoffen voor de Nobelprijs.
</doc>
<doc id="22" genre="news" gender="M">
Misschien is Dijsselbloems geschiedenis nog te vers
Non-fictie recensie Oud-minister Jeroen Dijsselbloem beschrijft minutieus zijn belevenissen als Eurogroep-voorzitter. Dat is zeer leesbaar, maar hij vertelt niks nieuws. En over zijn Haagse belevenissen zwijgt hij. In Nederland is het genre van de politieke memoires dun gezaaid. Recent werd de Haagse bibliotheek dan wel uitgebreid met de kloeke werken van twee hoofdrolspelers uit de jaren tachtig – oud-premier Lubbers (CDA) en voormalig VVD-minister Korthals Altes – in vergelijking met Frankrijk en het Verenigd Koninkrijk is de boekenplank met autobiografieën van het Binnenhof jammerlijk leeg. Liefhebbers van het politieke spel verheugden zich dan ook al sinds november toen de nog maar net vertrokken minister van Financiën, Jeroen Dijsselbloem, aankondigde dat hij een boek zou gaan schrijven. Dat boek, waarvan hij in december nog openlijk zei te betwijfelen of iemand het wel zou willen publiceren , ligt er nu. De belangstellende uitgever heeft er best vertrouwen in want bestelde voor de eerste druk vierduizend exemplaren. De titel, De Eurocrisis. Het verhaal van binnenuit , verklapt al dat het geen alomvattende biografie is van het leven van Jeroen Dijsselbloem – laat staan van het politieke leven van Jeroen Dijsselbloem dat in maart 2000 begon. En dat is jammer. De zeventien jaar dat de PvdA-politicus actief was, waren immers spannend genoeg: van de opkomst van het populisme in de jaren nul tot de neergang van de Partij van de Arbeid vorig jaar. Als getalenteerd en ambitieus politicus – hij was een van de drie ‘rode ingenieurs’ – kwam de landbouweconoom uit Wageningen in de loop der jaren steeds dichter bij het vuur. Eerst in de leiding van de Tweede Kamerfractie, vervolgens als secondant van partijleider Diederik Samsom bij de formatie van het kabinet Rutte-II en uiteindelijk als invloedrijk bewindsman in dat kabinet van tegenpolen. De combinatie tussen de liberale VVD met de sociaal-democratische PvdA zorgde voor de nodige interne spanningen, maar wist met een grote dosis pragmatisme en conjuncturele meewind Nederland uit de economische crisis te loodsen en de volledige regeerperiode af te maken. Met een hoofdrol voor Jeroen Dijsselbloem, die als strenge minister van Financiën het begrotingstekort wist om te buigen in een overschot. Over al deze binnenlandse politieke verwikkelingen schrijft hij geen woord – nou ja, een paar zakelijke zinnen. Dijsselbloem heeft er nadrukkelijk voor gekozen om alleen verslag te doen van zijn belevenissen als voorzitter van de Eurogroep in de jaren 2013-2017. Dat was een internationale topfunctie die Dijsselbloem er onverwacht bij ging doen, naast zijn ministerschap. Een internationale hondenbaan ook, want het was aan voorzitter Dijsselbloem om de crisis, waaraan zoals hij het zelf schrijft „de muntunie bijna ten onder ging” te helpen oplossen. Zeer minutieus behandelt hij de grote en spannende momenten in zijn tijd als voorzitter van de groep van eurolanden: de redding van Cyprus in maart 2013, de moeizame totstandkoming van de Bankenunie (2013-2014) en het derde leningenprogramma voor Griekenland (2015). In begrijpelijke taal en heldere schrijfstijl analyseert Dijsselbloem deze complexe (financiële) vraagstukken. Hij weet daarbij jargon en afkortingen knap te omzeilen of goed uit te leggen. Hij beschrijft de vele (marathon)vergaderingen en de bilaterale besprekingen die ervoor nodig waren om tot eenduidige maatregelen te komen – de Eurogroep van 19 lidstaten streeft ernaar alleen unaniem besluiten te nemen; en tijdens de Griekse crisis lukte dat bijna niet. Voor de geïnteresseerde leek, de student macro-economie of Europese studies is dit leerzame kost. En hoe ingewikkeld de materie ook, het leest allemaal best lekker weg. Beslist nuttig zijn Dijsselbloems beschouwingen in de slothoofdstukken welke lessen uit het gevoerde en vaak geïmproviseerde crisisbeleid te trekken zijn en wat er nog zou moeten gebeuren om de Europese muntunie „economisch en politiek schokbestendig” te maken. Bezwaar is dat de meeste lezers die dit boek zouden willen aanschaffen, de eurocrisis en dus de jaren-Dijsselbloem al nauwgezet hebben gevolgd. Voor hen bevat het boek geen nieuws. Zoals de auteur zelf al in de inleiding eerlijk schrijft dat de lezer „bij wie Deauville en Cannes nog vers in het geheugen liggen” de hoofdstukken 2 en 3 over het ontstaan van de Europese bankencrisis en schuldencrisis in de jaren vóór 2013 gevoeglijk kan overslaan, zo geldt dat eigenlijk ook voor de rest van het verhaal. De eurocrisismomenten in Brussel, Athene of Den Haag zijn de afgelopen jaren van nabij gevolgd door de financiële pers. Er verschenen tal van reportages en reconstructies, Dijsselbloem gaf er geregeld zelf interviews en lezingen over. In deze bijna driehonderd pagina’s voegt hij daar weinig aan toe. Aardige anekdotes – Dijsselbloem die zich als nieuwste lid van de Eurogroep tijdens de schorsing van zijn eerste vergadering assertief weet binnen te dringen in een kamertje waar hoofdrolspelers als Mario Draghi (ECB), Pierre Moscovici en Wolfgang Schäuble (de ministers van Financiën van Frankrijk en Duitsland) geheim crisisoverleg voeren – zijn al eens verteld. De faux pas (meervoud) van Dijsselbloem zelf – zijn grapje over Jean-Claude Juncker als „verstokte roker en drinker”, zijn ongelukkige opmerking dat geld uitgeven aan „ Schnapps und Frauen ” zich lastig laat verenigen met de hand bij anderen ophouden – zijn uit en te na beschreven. Over zijn (vermeende) onmin of ruzies met Europese tegenspelers is Dijsselbloem voorzichtig. Zo blijft hij erbij dat zijn ruzie met Yanis Varoufakis „nooit persoonlijk” was, terwijl de lichaamstaal bij vele persconferenties in het voorjaar van 2015 toch getuigde van weinig wederzijds respect. En in het boek dat de onstuimige Griek vorig jaar schreef klonk zeker wel rancune door. Met een vilein zinnetje weet Dijsselbloem toch iets van een afrekening op te maken. „De Griekse ministers van Financiën zijn, in tegenstelling tot de Nederlandse, zelden populair.” Op de schaarse momenten dat Dijsselbloem binnenlandse spanningen over de buitenlandse toestanden beschrijft, houdt hij zich vooral in. Dat het kabinet in de zomer van 2015 bijna struikelde wegens het derde steunpakket aan Griekenland – wat immers haaks stond op premier Rutte’s verkiezingsbelofte – doet Dijsselbloem af in twee alinea’s. En dan nog met het meel in de mond: „naar verluidt”, vertelt hij, wilde een „flinke meerderheid van de VVD-fractie” tegen een nieuwe Griekse lening stemmen. Je zou denken dat de minister van Financiën daar destijds bovenop zat en nog precies weet hoe die politieke crisis verliep. Zo lang geleden is dat niet. Misschien is dát juist het probleem van dit boek: de geschiedenis is nog te vers, en Dijsselbloem is te kort van het toneel. Een eerlijker en openhartiger reflectie heeft voor ex-politici kennelijk meer tijd nodig. Dijsselbloem begint deze maand met een column in Het Financieele Dagblad . Jeroen Dijsselbloem De Eurocrisis. Het verhaal van binnenuit. Uitgeverij Promotheus, 296 blz., 19,99 euro
</doc>
<doc id="23" genre="news" gender="M">
De VVD begint moe te worden van de eigen fouten. (En soms ook van Rutte)
Deze week: waarom alle partijschandalen ook draaien om de stijl van de partijleider. Ofwel: wat er gebeurt als een partij te veel moet incasseren om haar machtspositie te continueren. Je kunt veel van VVD’ers zeggen – maar hun talent voor lichtgeraaktheid is laag ontwikkeld. Hebben ze in andere partijen een slechte dag, dan weet je: als ik daar nu ga praten, dan komt het chagrijn me reeds van verre tegemoet: het is niet eerlijk, het ligt aan de media, aan ambtenaren, etc. Niet bij de VVD. Daar hebben ze doorgaans de houding: klagen over tegenslag verkleint de tegenslag toch niet. Maar toen ik donderdag aan het einde van de middag door de VVD-gangen wandelde, was het anders. De zoveelste affaire, het gedwongen vertrek van Kamerlid Han ten Broeke, kwam ongebruikelijk hard aan. Je zag bekende Kamerleden en medewerkers met betraande ogen. Gewonde en verslagen mensen. Blijkbaar was het incasseringsvermogen op. Rond het vertrek van Halbe Zijlstra als minister van Buitenlandse Zaken, had je dit voorjaar ook al een onkarakteristieke geraaktheid onder VVD’ers. Donderdag was de stemming er slechter op geworden door het optreden, eerder die middag, van fractievoorzitter Klaas Dijkhoff voor de camera’s. Hij vertelde de NOS en RTL4 dat hij Ten Broeke, in 2013 door een toenmalig fractiemedewerker beschuldigd van seksueel wangedrag, zou hebben ontslagen omdat hij als Kamerlid een relatie met een 25-jarige medewerkster had. Je had VVD’ers die dit een „schandalige trap na” richting zijn voorganger Halbe Zijlstra vonden. Je had andere VVD’ers die erop wezen dat de partijtop, met Ruttes medeweten, Ten Broeke nog in 2014 campagneleider voor de Europese verkiezingen had gemaakt: wilde Dijkhoff soms ook Rutte beschadigen? Dijkhoff legde intern uit dat het een misverstand was: hij bedoelde alleen dat de mores sinds #metoo veranderd zijn. Maar zijn optreden paste voor sommigen bij het vermoeden dat de fractievoorzitter net te gretig aan zijn eigen profiel werkt – signalen die al langer uit de fractie komen. En zo vermengde de verslagenheid over de zoveelste VVD-affaire zich met argwaan over Dijkhoff. Een gevaarlijke cocktail. Je kon denken: de VVD wordt getroffen door de Wet van Murphy. Je kon ook denken: dit soort verbittering ontstaat als een partij te veel moet incasseren om haar machtspositie te continueren. Er komt iets bij. Ontegenzeggelijk begint de VVD last te krijgen van Rutte-moeheid. Het zit niet in zijn bestuurlijk-politieke vaardigheden of de opiniepeilingen, die gunstig blijven. Het zit in zijn stijl. Afgelopen weekeinde had de partijtop haar bekende brainstorm in het Zuid-Franse Goult, in het buiten van Ben Verwaayen. Dit doet de partijtop elk jaar aan het einde van de zomer, en dat is precies het punt: zoals Rutte hecht aan dit soort vaste patronen, zo slaat bij partijgenoten verveling toe. Zijn ze wéér in Goult geweest. Ook op andere gebieden valt op dat de VVD onder Rutte volgens eenzelfde stramien opereert. Bijvoorbeeld in de manier waarop de vele VVD-affaires zich de laatste jaren ontwikkelden: ook daarin is de stijl van de leider zichtbaar. Dreigde zo’n zaak naar buiten te komen, of kwam hij naar buiten, dan wist de partij het in andere media doorgaans klein te houden of weg te masseren. Een tactiek, zo is gebleken, van beperkte waarde. Want haalde de affaire daarna alsnog over de volle breedte het nieuws, dan was dat doorgaans dodelijk voor de betrokken VVD’er. Zo ging dat met de drie gevallen bewindslieden inzake de Teeven-deal (Opstelten, Teeven, Van der Steur). Zo ging het met Kamerlid Mark Verheijen, met partijvoorzitter Henry Keizer, minister Halbe Zijlstra (Buitenlandse Zaken), en deze week Ten Broeke. En duidelijk is dat Rutte, een control freak, in sommige van deze gevallen de mediastrategie kende. Zo is onder partijmedewerkers bekend dat de premier in 2015 het in opspraak geraakte VVD-Kamerlid Verheijen in eerste instantie verdedigde met een tekst (een zogenoemde ‘woordvoeringslijn’) die de afdeling voorlichting van de Kamerfractie had aangeleverd. De woordvoerder maakte alleen een foutje: hij verzuimde de premier te melden dat het een concept-woordvoeringslijn betrof. Rutte deed uitspraken die hij later niet kon volhouden; de medewerker werd vervolgens uit zijn functie ontheven. Incidenten die hun sporen nalaten: elke fractiemedewerker kent Ruttes lage tolerantie voor foutjes. Er komt bij dat de VVD’ers die Rutte omringden toen hij in 2010 premier werd, bijna allemaal zijn vertrokken. Mensen als Edith Schippers en Halbe Zijlstra zijn nooit bang geweest Rutte op verkeerde keuzes of te grote toegeeflijkheid te wijzen. Maar zij zijn in het kabinet vervangen door minder uitgesproken politici. „Er is een ja-en-amencultuur ontstaan”, zei het afgeserveerde Kamerlid Ton Elias dit voorjaar in het AD . Ook in de coalitie nemen ze dit waar. Geen VVD’er durft hem nog tegen te spreken, zeggen ze daar. Van zijn vroege vertrouwelingen is alleen Stef Blok nog over in het kabinet. Maar die heeft sinds zijn uitspraak dat vreedzaam multicultureel samenleven niet mogelijk is zijn eigen problemen, waarvoor hij zich volgende week in de Kamer moet verantwoorden. Een gedwongen oefening in empathie die hem niet op het lijf geschreven is. Intussen ervaren vertrokken VVD-prominenten dat Rutte een sfinx voor ze blijft. Iemand met wie je jarenlang uitstekend kunt werken, die je allervriendelijkst blijft sms’en – maar met wie je uiteindelijk geen relatie blijkt te hebben. Tegelijk is een van de wonderlijkste aspecten van alle affaires dat de (gepeilde) VVD-kiezer er nagenoeg ongevoelig voor blijft. Maar partijen als CDA en PvdA hadden jarenlang dezelfde ervaring met hun premiers Lubbers, Kok en Balkenende. Toen de ban eenmaal brak, was de val peilloos diep. Het best bewaarde geheim van de kabinetsformatie is dat je ook VVD’ers had die zich afvroegen: moeten wij wel aan deze coalitie beginnen? Vaak namen CDA, D66 en CU posities in die er automatisch op uitkwamen dat ze van de VVD de meeste concessies verwachtten. In reactie daarop vocht de VVD, vooral Rutte, het hardst voor de – achteraf – impopulairste maatregel die het kabinet bedacht, de afschaffing van de dividendbelasting. Nu is er geen andere keuze dan door te vechten. Dat geldt voor Rutte, dat geldt voor de VVD. Ze zitten ook op dit punt volledig aan elkaar vast. Het probleem is natuurlijk wel dat er niets liberaals is aan fiscale subsidie voor multinationals die dankzij de globalisering met vertrek kunnen dreigen. Wat dat betreft zou de VVD wel een gesprek over de eigen liberale principes mogen voeren. Zo zijn er meer grote onderwerpen die op een nieuw liberaal antwoord wachten – de opkomst van sterke mannen, de internationale veiligheid, de bedreigde vrijhandel, de manipulatieve mogelijkheden van nieuwe media, de ingekapselde burgerlijke vrijheden. En, niet te vergeten, de tegenvallende loonontwikkeling voor de hardwerkende Nederlander waarvoor Rutte in de campagne zei op te komen. Aanhoudende economische groei zonder inkomensgroei is vragen om een nieuwe populistische opstand. Dus je kunt je, na al die affaires, wel voorstellen dat het incasseringsvermogen van veel VVD’ers op is. Maar daarop is maar één antwoord mogelijk: minder mediastrategie, betere ideeën, en betere politiek. Luister ook de eerste aflevering van het derde seizoen van de podcast Haagse Zaken, waarin de Haagse redactie terugblikt op een broeierige zomer vol verhalen die dit politieke seizoen nog een staartje zullen krijgen Correctie (5 september 2018): In een eerdere versie van dit stuk werd het buiten van Ben Verwaayen gesitueerd in de Zuid-Franse plaats Groult. Juist is Goult. Dit is hierboven aangepast.
</doc>
<doc id="24" genre="news" gender="M">
Ook in Nederland is gewerkt aan het dodelijke gifgas novitsjok
Gif Novitsjok, het gif waarmee een moordaanslag werd gepleegd op een Russische dubbelspion, is omgeven door geheimzinnigheid. Toch zijn er heel wat sporen te vinden. Die leiden tot de Verenigde Staten, Iran en zelfs Nederland. Westerse onderzoekers weten al veel langer van het bestaan van dodelijke novitsjoks dan tot nu toe is toegegeven. Onderzoeksinstituten in de Verenigde Staten en Nederland werken al ruim twintig jaar aan de zenuwgassen novistjok. Nederlandse onderzoekers bevestigen aan NRC de aanwezigheid van een massaspectrum van novitsjok A-234 in de databank NIST 98 uit 1998 . Die staat op CD-ROM. Novitsjok A-234 is de novitsjok-variant die werd gebruikt voor de aanslag op dubbelspion Sergej Skripal in Salisbury op 4 maart. Duitse journalisten onthulden afgelopen zomer dat een Russische wetenschapper die wilde overlopen in 1997 twee ampullen novitsjok naar Zweden heeft gebracht. De resultaten van de analyse zijn toen gedeeld met andere instituten in Europa , waaronder TNO in Rijswijk, schreef Der Spiegel. Iraanse onderzoekers hebben in 2016 in een wetenschappelijk tijdschrift de syntheseroutes en massaspectrogrammen van verschillende novitsjoks gepubliceerd, blijkt uit onderzoek van deze krant. Een half jaar na de aanslag in Salisbury op de Russische dubbelspion Sergej Skripal en zijn dochter Joelia (4 maart) is het opvallend stil geworden rond de gifstof novitsjok. Begin juli raakte de stof heel kort opnieuw in het nieuws toen koppel Dawn Sturgess en Charlie Rowley ermee besmet raakten en Sturgess aan de gevolgen overleed. De twee hadden het flesje gevonden waarin het gif was getransporteerd. Het gif, een vloeistof, was op hun huid gekomen en novitsjoks dringen makkelijk door de huid heen. Op 12 maart zei premier May voor het eerst dat novitsjok was gebruikt. Het Britse centrum voor onderzoek aan chemische wapens bij Porton Down had dat vastgesteld. Het gif, zei May - was ‘van een soort dat Rusland ontwikkelde’. Porton Down had zo verrassend snel en trefzeker tot een uitspraak kunnen komen omdat het zelf al novitsjok in huis had, flapte minister Boris Johnson er op 18 maart uit. Het instituut heeft later uitdrukkelijk tegengesproken dat het Rusland als land van herkomst had genoemd. Persbureau TASS had vernomen dat het om de novitsjok-variant A-234 ging. Dit is misschien wel de dodelijkste zenuwstof die er bestaat. Dit was ongeveer de eindstand halverwege de zomer: de hardnekkig ontkennende Russen bleven primair verdacht. Wat het Westen over novitsjoks wist bleef vaag, zoals ook vaag bleef hoe ‘Porton Down’ aan novitsjoks was gekomen. Het is praktisch onopgemerkt gebleven dat in de loop van de zomer toch veel duidelijkheid is ontstaan. Zo wordt almaar duidelijker dat de novitsjoks een veel minder groot geheim waren dan het steeds heeft geleken en dat ze al op veel plaatsen, ook buiten de voormalige Sovjet-Unie, zijn gesynthetiseerd. Novitsjok is hoogstwaarschijnlijk in Nederland onderzocht. Zelfs Iran heeft openbaar gemaakt hoe novitsjok te synthetiseren is. Dat wordt duidelijk voor de lezer die wetenschappelijke artikelen, databanken en kranten doorzoekt. Het weinige dat de buitenwacht sinds begin maart aan inhoudelijks over novitsjoks te horen kreeg valt in een paar zinnen samen te vatten. De later ingeschakelde OPCW, de organisatie die toeziet op naleving van het verdrag tegen chemische wapens, bevestigde op 12 april dat ‘novitsjok’ was gebruikt en noteerde dat het preparaat ‘zeer zuiver’ was geweest maar zweeg over de herkomst. Daartoe aangespoord door de Britten deelde de OPCW haar fysisch-chemische analyses met alle ‘lidstaten’ (de staten die zijn aangesloten bij het verdrag tegen chemische wapens). Langs deze weg moeten de analyses, min of meer clandestien, zijn terecht gekomen bij de gepensioneerde Russische chemicus Vladimir Oeglev, die in de jaren zeventig zeer nauw bij de – uiterst geheime - ontwikkeling van de novitsjoks was betrokken. ‘Ik ben er bijna zeker van dat het gif van ons laboratorium kwam’, zei hij op 27 april. Dat laboratorium, bij Shikhany, was een dependance van het centrale onderzoekscentrum voor chemische wapens in Moskou: GOSNIIOChT. Terloops bevestigde Oeglev de onthulling van oud-collega professor Leonid Rink dat voor de geheimzinnig en geruchtmakende moord op de bankier Ivan Kivelidi, in 1995, óók novitsjok was gebruikt. Het was destijds op zijn telefoon gesmeerd – en Rink had het gif geleverd. Bedreigd door de Russische maffia. Vreemd genoeg is in 1995 nooit bekend geworden dat novitsjok tegen Kivelidi was ingezet. Toch had Oeglev samen met de chemicus Vil Mirzajanov in 1993 alles in het werk gesteld om het bestaan van deze geheime gifstoffen onder de aandacht van het publiek te brengen. Mirzajanov (die op GOSNIIOChT in Moskou werkte) werd daarvoor gevangen gezet maar kwam onder druk van publicaties in het Westen weer vrij. In 1995 emigreerde hij naar de VS. Daar vroeg hij keer op keer, maar steeds vaker tevergeefs, aandacht voor het Russische werk aan extreem giftige zenuwstoffen. Wanhopig geworden schreef hij er in 2008 een boek over waarin hij de samenstelling van de verschillende novitsjoks onthulde. Het bestaan van dit boek is effectief doodgezwegen. Uit Wikileaks-telegrammen is gebleken dat de Amerikaanse overheid het haar partners met klem ontraadde over novitsjoks en Mirzajanov te spreken. Ook binnen OPCW-vergaderingen. Analyse van novitsjok zou zijn gedeeld met TNO in Nederland Toen de Tsjechische hoogleraar en gifgasexpert Jiri Matousek zich als voorzitter van de wetenschappelijke adviesraad van de OPCW in 2004 liet ontvallen dat ook de Amerikanen novitsjoks synthetiseerden reageerden die furieus met een diplomatieke démarche (bron: Wikileaks). Het gevolg was dat de adviesraad, zelfs na het verschijnen van het gedetailleerde boek van Mirzajanov jaar in jaar uit dociel vaststelde dat novitsjoks kennelijk bestonden, maar dat er ‘onvoldoende over bekend is’. Maar wie goed zoekt vindt sporen van novitsjok op veel plekken. Verrassend is, om te beginnen, dat grote databanken als PubChem en ChemSpider de structuren van diverse novitsjoks (A-230, 232 en 234) inmiddels met naam en toenaam in hun bestanden hebben opgenomen. Waar in handboeken en op internet nog steeds een Babylonische spraakverwarring heerst rond de novitsjoks hebben de vaklui de knoop maar eens doorgehakt. A-234 heeft de brutoformule C 8 H 18 FN 2 O 2 P en een molaire massa van 224. Punt uit. Meer dan vermeldenswaard is dat de Russen tussen hun talloze leugens en verdraaiingen door zomaar het bewijs leverden dat de Amerikanen inderdaad al heel vroeg novitsjok A-234 synthetiseerden: al voor 1998. De Russen hebben er de afgelopen maanden bij minstens vier verschillende gelegenheden op gewezen dat in de 1998-editie van een grote Amerikaanse databank van zogenoemde massaspectra (zie kader) ook het massaspectrum van A-234 was opgenomen. Op 25 maart is dit massaspectrum (in tabelvorm) zelfs in een Russisch tv-programma getoond. Het massaspectrum uit de zogenoemde ‘NIST 98’ blijkt bepaald op het Amerikaanse militaire centrum voor onderzoek aan chemische wapens in Edgewood. Auteur is de gerenommeerde onderzoeker Dennis Rohrbaugh. Het staat vast dat het om A-234 gaat: brutoformule C 8 H 18 FN 2 O 2 P, molaire massa 224. (In latere edities van de NIST-databank komt de stof niet meer voor.) Het moet dus wel Westers novitsjok zijn waardoor de Skripals werden vergiftigd, suggereren de Russen, zonder al te expliciet te worden. ‘Want wij maakten nooit novitsjoks.’ Eigenaardig genoeg hebben ze, met hetzelfde spectrum, overtuigend bewezen dat dit niet waar is. Tijdens de kortdurende opwinding over novitsjoks van afgelopen zomer publiceerde de Russische krant Novaja Gazeta op 2 april diverse documenten uit strafdossiers rond de moordaanslag op bankier Kivelidi. Daaronder bevond zich ook het massaspectrum van de gifstof die destijds op de telefoon was aangetroffen. Het spectrum is exact gelijk aan dat van A-234. Een pijnlijk geval van in het eigen zwaard lopen. Let wel: de strafdossiers laten duidelijk zien dat Leonid Rink het gif tegen betaling geleverd had en dat hij het in 1994 op zijn lab in Shikhany had laten maken. Er waren 8 tot 9 ampullen mee gevuld. Het is onzeker of de Russische autoriteiten alle ampullen hebben weten te achterhalen. De gebeurtenissen rond Leonid Rink sluiten aan bij berichten van Duitse media (de Süddeutsche Zeitung, Die Zeit en – vooral – Der Spiegel) in mei en juni die niet de aandacht kregen die ze verdienden. Journalistiek speurwerk heeft onthuld dat de vrouw van een Russische wetenschapper die wilde overlopen naar het Westen in 1997 twee monsters (‘ampullen’) novitsjok per passagiersvliegtuig naar Zweden bracht. De Duitse inlichtingendienst BND regelde de transactie. De monsters zijn door het Zweedse defensie-instituut FOI in Umea geanalyseerd en de resultaten werden niet alleen gedeeld met Duitsland, maar ook met de VS, Engeland en Nederland. (Canada en Frankrijk worden ook genoemd.) Der Spiegel  noemt expliciet het Nederlandse TNO in Rijswijk (dat hierop niet wil reageren.) Achteraf blijkt dat in de Süddeutsche Zeitung van 13 maart 1997 inderdaad een bericht stond over de overdracht van ‘eines völlig neuartigen Giftgases’. Een officier van de Russische geheime dienst had het monster begin 1997 per passagiersvliegtuig naar een Noord-Europees land gebracht. Het zat er niet ver naast. Gifstoffen zijn vaak mengsels. Ze worden, zoals andere mengsels, meestal geanalyseerd met een combinatie van twee technieken: chromatografie en massaspectrometrie. De gangbare gaschromatograaf (GC) scheidt het mengsel in zijn samenstellende bestanddelen. In de massaspectrometer (MS) wordt elk afzonderlijk bestanddeel met elektronen bestraald waarbij dat uiteenvalt in een karakteristieke verzameling brokstukken met meer of minder lading. De verschillende brokstukken reageren verschillend op een magnetisch of elektrisch veld. Daarmee valt de verzameling te analyseren. Dat levert een massaspectrum op. Een hele triomf voor de Duitse BND – en des te pijnlijker was het voor de dienst om te vernemen dat de Westerse bondgenoten al lang op de hoogte waren van het bestaan én de samenstelling van novitsjoks. Al in januari 1997 had het National Ground and Intelligence Center een inhoudelijk (maar geheim) rapport opgesteld over novitsjok A-232 en A-234. A-234 is de ethyl-variant van A-232, stond daar. En dat is zo. Aannemelijk is dat chemicus Vil Mirzajanov (van het Moskouse GOSNIIOChT) toen hij in 1995 bij zijn entree in de VS door CIA en FBI werd ondervraagd veel details over de gifstoffen heeft prijsgegeven. Der Spiegel vond overigens bronnen die verklaarden dat het Westen al vóór 1990, voor de val van de Berlijnse muur, op de hoogte was van het Sovjet-werk aan novitsjoks. Het bericht valt moeilijk te bevestigen, maar het is bekend dat al rond 1991 (joodse) chemici van GOSNIIOChT naar Israël en de VS emigreerden. Ook buiten de voormalige Sovjet-Unie, is dus novitsjok gesynthetiseerd. Dat is ook het beeld dat de Russen zo bevalt: waarom zou de gifstof van Salisbury uitgerekend van ons komen? Op 17 maart opperden ze dat het Salisbury-gif best door Zweden, Tsjechië of Slowakije kon zijn geleverd. Vier dagen later boden ze daar tijdens een ontmoeting met diplomaten excuses voor aan, maar het is nu duidelijk waar de suggestie vandaan kwam. Wonderlijk genoeg heeft de Tsjechische regering op 4 mei bevestigd dat vorig jaar inderdaad een – minieme – hoeveelheid novitsjok (variant A-230) was gesynthetiseerd. Voor onderzoeksdoeleinden. Voor dit soort uiterst kleine laboratoriumsyntheses wordt wel de term ‘microsynthese’ gebruikt. Hoe onschuldig het ook klinkt: wie novitsjoks in microsynthese kan bereiden kan het ook op macroschaal. Verontrustend is daarom het bericht dat ook een land als Iran zich bezig houdt met de microsynthese van novitsjoks. Eind 2016 publiceerden Iraanse onderzoekers zonder duidelijke aanleiding in Rapid Communications in Mass Spectrometry zomaar wat massaspectra van een aantal minder bekende novitsjok-varianten. Inclusief bruikbare syntheseroutes. Om de OPCW behulpzaam te zijn. Voor de bereiding van één van de uitgangsstoffen (methylfosfonzuurdifluoride) werd verwezen naar beruchte subversieve literatuur uitgegeven door de Amerikaanse Paranoid Publications Group – terwijl er misschien wel honderd andere bronnen te vinden waren. Net zo venijnig qua opzet en inhoud is de lange ‘ aide memoire ’ die de Russen op 18 april bij de Executive Council van de OPCW indienden. Het Westerse optreden wordt er hysterisch genoemd, Mirzajanov wordt weggehoond en Jiri Matousek krijgt postuum een pluimpje. Niemand weet wat novitsjoks precies zijn, schrijven de Russen, wijzend op Amerikaanse handboeken die er tientallen hebben beschreven. En Tsjechië heeft een hele reeks gifstoffen ontwikkeld die misschien nog wel dodelijker zijn: de Russen laten het in een lange annex zien. Het gaat hier om zogenoemde ‘next generation agents’ die de Tsjechen uitsluitend in microsynthese prepareerden. Maar het is een feit dat ook deze Tsjechische stoffen niet in het verdrag tegen chemische wapens worden genoemd. De onduidelijke situatie die rond de status van novitsjoks en andere ‘next generation agents’ is ontstaan lijkt vooral de schuld van de Amerikanen. Ze vallen vooralsnog onder een kapstokartikel dat àlle misbruik van chemicaliën tegen mensen verbiedt, maar worden niet expliciet genoemd. De Amerikanen hielden discussie over nieuwe gifstoffen tegen, vrezend dat die tot – riskante – heronderhandeling van het chemisch wapenverdrag zou kunnen leiden. Inmiddels lijkt dit punt toch niet ver meer. De OPCW heeft – eindelijk – besloten een eind te maken aan het stilzwijgen rond de vele nieuwe gifstoffen. Op 2 mei is de wetenschappelijke adviesraad verzocht in een overzicht te maken van alle nieuwe stoffen die onder de beperkende bepalingen van het chemisch wapenverdrag zouden moeten vallen. Hieruit kunnen precies die moeilijkheden ontstaan die de Amerikanen hoopten te vermijden. En er dreigen al genoeg moeilijkheden. De Britse National Security Adviser Sir Mark Sedwill heeft zich er op 13 april in een open brief aan de NAVO uitdrukkelijk over beklaagd dat Rusland zijn werk aan novitsjoks nooit bij de OPCW heeft opgegeven. En voegde eraan toe: „In het afgelopen decennium heeft Rusland kleine hoeveelheden novitsjoks geproduceerd en opgeslagen.” Een lidstaat die een dergelijke flagrante schending van het wapenverdrag constateert kan om een ‘challenge inspection’ vragen, een zeer zwaar middel. Engeland heeft het niet gedaan. De Amerikanen lijken wel zo ver te willen gaan. Op 8 augustus legden ze Rusland, conform bestaande Amerikaanse wetgeving over gebruik van chemische wapens, economische sancties op, sancties die over drie maanden zullen worden verzwaard als Rusland niet de garantie geeft dat schendingen van het wapenverdrag voortaan uitblijven. Die garantie, zeiden de Amerikanen , moet ook komen van ‘on-site- inspections’ door VN-waarnemers of andere onafhankelijke waarnemers. Waar, wanneer, hoe indringend: dat lieten ze dan nog even in het midden.
</doc>
<doc id="25" genre="news" gender="F">
Hoe leer je kinderen omgaan met geld?
Geldzaken Het is moeilijker om je kinderen financieel op te voeden als je (flink) boven modaal verdient. Aan de Daklozenkrant vertelde koningin Maxima eens dat ze haar dochters iedere week zakgeld geeft om hun de waarde van geld bij te brengen: „Om te ervaren dat er een grens aan zit: dit is het, meer krijg je niet.” Uit onderzoek van het Nibud blijkt dat kinderen die al jong hebben leren omgaan met geld, het later financieel beter doen. Vooral tussen de 6 en 12 jaar wordt hiervoor de basis gelegd. In deze rubriek wordt iedere week een vraag over geld beantwoord. Zelf een vraag voorleggen? Mail naar geld@nrc.nl „Het is moeilijker om kinderen financieel op te voeden als je rijk bent”, zegt filosoof Karim Benammar. En dat probleem speelt al als je enigszins aardig verdient. Gebrek aan geld is dan geen valide argument om je kind iets te ontzeggen. Benammar geeft lezingen over de waarde van geld, onder meer aan kinderen van zeer vermogende ouders. „Het probleem van kinderen van heel rijke ouders is dat ze vaak richtingloos zijn, want alles is mogelijk. Het schrikbeeld van deze ouders is dat hun kind eindigt als een nietsnut.” Sommige van Benammars welvarende vrienden kiezen er daarom voor zélfs niet de studie van hun kinderen te betalen. „Door grenzen te stellen leer je kinderen onafhankelijk te zijn.” Maar „nee zeggen is soms best lastig”, zegt Franka Rolvink Couz. Ze is schrijver van het kinderboek De Geldfabriek, waarin ze kinderen op speelse wijze leert omgaan met geld. „Je gunt hun het allerbeste, maar ze moeten niet denken dat het geld aan de boom groeit. Want dan vindt er een soort waardeninflatie plaats.” Laatst wilde haar zoon per se die ene trui van 90 euro. „Ik weet dat hij naar de middelbare school gaat en dat het dan belangrijk is om er goed uit te zien. Maar toch koop ik zo’n dure trui niet voor hem en zeg: spaar er maar voor.” Met kinderen over geld praten is taboe Franka Rolvink Couzy, auteur Kellie Liket, oprichter van Effective Giving, vindt het belangrijk dat haar kinderen weten dat niet alle mensen zoveel geld hebben als zij. Ze geeft 20 procent van haar inkomen aan goede doelen en bespreekt dat met de kinderen. „Dat levert weleens conflict op. Als ze dan iets niet mogen, zeggen ze: ‘Mama wil altijd alles weggeven aan andere kinderen.’” Liket geeft haar kinderen drie keer zakgeld: een bedrag voor henzelf, een bedrag voor iemand dichtbij en voor iemand ver weg. „Met kinderen over geld praten is taboe en dat is zonde”, zegt Franka Rolvink Couzy. „Natuurlijk moet je eventuele geldzorgen niet overbrengen op je kinderen, maar praat bijvoorbeeld wel over je hypotheek.” Zelf vertelt Rolvink Couzy haar zonen dat ze geld hebben geleend bij de bank om hun huis te kunnen kopen en dat ze die lening aflossen. „Wees bovendien consequent in het uitbetalen van zakgeld. En laat ze vervolgens ook echt hun eigen portemonnee trekken, want zo kunnen ze leren van hun fouten op een leeftijd dat de gevolgen nog niet catastrofaal zijn.” Filosoof Karim Benammar vindt dat we een heel ander idee over welvaart moeten overbrengen op onze kinderen. „We hebben nog niet goed geleerd wat het is om welvarend te zijn. Rijkdom is het gevoel dat alles mogelijk is. Maar dat betekent niet dat je alles hoeft te doen.” Hij vergelijkt het met muziek. „Sinds Spotify er is kunnen we naar alles luisteren. Maar we gaan daardoor niet drie nummers tegelijk luisteren, enkel omdat het kan.”
</doc>
<doc id="26" genre="news" gender="M">
BTC zamelt 32.475 euro in voor Kom Op Tegen Kanker
Wemmel - De Kom Op Tegen Kanker-actie van de Brusselse Tennis Club (BTC) is een absoluut succes geworden. Naast het traditionele Kom op tegen Kanker-tennistornooi met verschillende tennistoppers was er ook een veiling en een succesvolle barbecue. Dat alles bracht liefst 32.475 euro op voor het goede doel.
</doc>
<doc id="27" genre="news" gender="F">
Hoe is het om vandaag veertiger te zijn? Bekende columniste geeft antwoord
Er komt een moment dat iedereen u begint te zeggen, de dokter je op zijn minst één sport verboden heeft en mannen kijken alsof ze alleen nog seks met je zouden willen als het hen geen enkele moeite kost. Hoe is het om in deze tijd veertiger te zijn? The New York Times -columniste Pamela Druckerman (48), Amerikaanse die al twaalf jaar in Parijs woont, beschrijft haar ervaringen in Volwassenen bestaan niet . “Wat doen al die blauwe blazers in mijn kast?”  Er komt een moment dat iedereen u begint te zeggen, de dokter je op zijn minst één sport verboden heeft en mannen kijken alsof ze alleen nog seks met je zouden willen als het hen geen enkele moeite kost. Hoe is het om in deze tijd veertiger te zijn? -columniste Pamela Druckerman (48), Amerikaanse die al twaalf jaar in Parijs woont, beschrijft haar ervaringen in . “Wat doen al die blauwe blazers in mijn kast?” “Ken je dat gevoel van een man die op straat naar je kijkt en denkt: ik zou best met haar naar bed willen, maar alleen als het me geen enkele moeite kost. Dat valt ongeveer samen met het -moment. In Frankrijk ben je eerst . Maar rond veertig komt er een switch naar . De eerste s zijn nog ironisch bedoeld, maar na enkele weken is – boem! – alle ironie geweken.
</doc>
<doc id="28" genre="news" gender="F">
“Mama, bel jij naar de radio om te zeggen dat ze ‘<i>Laat de Zon in je Hart’ </i>moeten opleggen?”
Een beetje buikpijn, dat hadden alle vier de Seynaeves na een dag Kinderen Baas. De jongste (Theo, 4) van het eten, de oudste (Jules, 8) van de keuzestress, wij twee van de combinatie Whopper-wildwaterbaan. Maar nog erger was het weeë gevoel dat het loslaten van de ­teugels me bezorgde.  Een beetje buikpijn, dat hadden alle vier de Seynaeves na een dag Kinderen Baas. De jongste (Theo, 4) van het eten, de oudste (Jules, 8) van de keuzestress, wij twee van de combinatie Whopper-wildwaterbaan. Maar nog erger was het weeë gevoel dat het loslaten van de ­teugels me bezorgde. De verkeerslichten springen op rood. Ik loop achter mijn veel te snel fietsende jongens te schreeuwen dat ze moeten stoppen. Dat doen ze niet. Kinderen baas! Gelukkig passeren er net geen auto’s. Wat verder wacht een spoorwegovergang, de slagbomen naar beneden, lichten op rood, luide bel. Mijn jongens kijken lachend over hun schouder achterom, de oudste op kop, ze negeren mijn gegil en slalommen er op hun fietsjes tussen.
</doc>
<doc id="29" genre="news" gender="F">
Facebook is de verkiezingsfolder van vandaag. Maar dan eentje die tot twintig keer per dag in de bus valt
7.222 keer. Zo vaak dook staatssecretaris Theo ­Francken (N-VA) het voorbije jaar op in Facebookposts en tweets. Dat is bijna twintig keer per dag. Francken is daarmee onder politici de ­ongekroonde koning van de sociale media.  7.222 keer. Zo vaak dook staatssecretaris Theo ­Francken (N-VA) het voorbije jaar op in Facebookposts en tweets. Dat is bijna twintig keer per dag. Francken is daarmee onder politici de ­ongekroonde koning van de sociale media. Voor de wat oudere sceptici van al die nieuwlichterij die maar niet kunnen begrijpen waarom zoveel mensen zoveel tijd in zoiets frivool en vluchtig steken: een dergelijke aanwezigheids­politiek heeft wel degelijk een effect. Een politicus die in sociale media investeert, duikt telkens weer in de dag van al die gebruikers op.
</doc>
<doc id="30" genre="news" gender="M">
Slachtoffer van brand blijkt met messen te zijn omgebracht terwijl man in de tuin werkte
Dilsen-Stokkem -  Gerty Vanhoef (61) uit Elen is niet gestorven in de brand die haar huis verwoestte. Ze werd gedood met een mes, waarna de dader brand stichtte. Dat blijkt nu uit het gerechtelijk onderzoek. Van de dader is vooralsnog geen spoor.  Gerty Vanhoef (61) uit Elen is niet gestorven in de brand die haar huis verwoestte. Ze werd gedood met een mes, waarna de dader brand stichtte. Dat blijkt nu uit het gerechtelijk onderzoek. Van de dader is vooralsnog geen spoor. Wat een tragisch overlijden leek na een woningbrand, blijkt nu moord te zijn geweest. De brand die op dinsdag 28 augustus het echtelijk huis in het gehucht Elen bij Dilsen-Stokkem ­verwoestte, is aangestoken. De vrouw is niet door de vlammen omgekomen maar werd voordien gedood met ­verschillende messteken. Het parket is een onderzoek gestart. De feiten dateren van afgelopen dinsdag. De historische hoeve van de familie Bohnen-Vanhoef vatte vuur in de vooravond. De rookpluim was kilometers ver te zien. Bert, de echtgenoot van Gerty, was op dat moment in de tuin aan het werk, zo vernemen we uit goede bron. Hij liep nog naar binnen en kon zijn vrouw nog uit de vlammen halen. Getuigen gezocht De brandweer kwam ter plekke maar hulp kon niet meer baten. Bert (65) werd naar het ziekenhuis gebracht met brandwonden aan de armen. Na verzorging mocht hij het ziekenhuis verlaten. Hij verbleef sindsdien bij zijn oudste dochter. Het echtpaar heeft drie volwassen kinderen en ook al kleinkinderen. De politie heeft een oproep tot getuigen gelanceerd. Of die er zullen zijn is maar de vraag, want de 200 jaar oude hoeve ligt heel afgelegen, binnen de winterbedding van de Maas, op ruim een kilometer van de bewoonde ­wereld. Het gerecht heeft voorlopig geen spoor naar de dader. Of echtgenoot Bert, nu gepensioneerd maar vroeger een belangrijk adviseur van de ­Boerenbond, de speurders verder kan helpen is niet duidelijk. Het parket wou gisteren geen extra commentaar kwijt over de richting van het ­onderzoek. Na de woningbrand liet dochter Elke optekenen dat het vuur wellicht in de woonkamer begonnen is. “We kunnen niet vatten wat ons nu overkomt. We putten kracht uit elkaar en de familie om ons heen. We voelen ons gesteund door de omgeving.” De hoeve was altijd de droom geweest van Gerty en Bert. “Pa en ma wilden er samen oud worden”, klonk het nog. De mokerslag van het verlies van hun moeder en echtgenote werd gisteren nog zoveel groter, nu blijkt dat de vrouw vermoord is. “We weten het niet meer. We willen dit met de familie verwerken. We willen er echt niets meer over kwijt”, klonk het zwaar aangeslagen.
</doc>
<doc id="31" genre="news" gender="M">
Hilde Crevits over haar matige schoolrapport: “6 op 10? 90 procent van het werk is klaar!”
Hilde Crevits (CD&V) is boos. De ­minister van Onderwijs vindt het ­onterecht dat ze gisteren in ons ­schoolrapport nog geen 6 op 10 kreeg van onze zes experts. “Ik lees bij de ­experts vooral veel eigen dromen”, zegt ze. “Maar voor mij is het regeerakkoord de bijbel. Ik voerde al 90 procent uit van wat daarin staat. En ik wil ook de overige 10 procent verwezenlijken.”  Hilde Crevits (CD&V) is boos. De ­minister van Onderwijs vindt het ­onterecht dat ze gisteren in ons ­schoolrapport nog geen 6 op 10 kreeg van onze zes experts. “Ik lees bij de ­experts vooral veel eigen dromen”, zegt ze. “Maar voor mij is het regeerakkoord de bijbel. Ik voerde al 90 procent uit van wat daarin staat. En ik wil ook de overige 10 procent verwezenlijken.” 6 op 10, dat is met de hakken over de sloot. “Ik heb bedenkingen bij wat ze beoordeeld hebben. Een minister moet het regeerakkoord uitvoeren. Dat is het kompas in alles wat ik doe.
</doc>
<doc id="32" genre="news" gender="M">
7.222 tweets sinds het begin van dit jaar: waarom is Theo Francken zo actief op social media?
De week was amper begonnen en de nieuwste rel rond Theo Francken was een feit. Met een Facebookbericht over mannenlingerie kwam de staatssecretaris terecht in een mediastorm. Het weerhield Francken er niet van vrolijk verder te posten op Twitter en Facebook, tegen een tempo van 20 berichten per dag. “Op deze manier passeer ik de politiek correcte media.”  De week was amper begonnen en de nieuwste rel rond Theo Francken was een feit. Met een Facebookbericht over mannenlingerie kwam de staatssecretaris terecht in een mediastorm. Het weerhield Francken er niet van vrolijk verder te posten op Twitter en Facebook, tegen een tempo van 20 berichten per dag. “Op deze manier passeer ik de politiek correcte media.” 7.222 berichten in één jaar tijd. Of zo’n 20 keer per dag. Staatssecretaris voor Asiel en Migratie Theo Francken (N-VA) is zonder twijfel het actiefste regeringslid op sociale media. Dagelijks zoekt hij virtueel contact op met zijn 170.000 fans op Facebook en zijn 88.400 volgers op Twitter. Zijn constante aanwezigheid op sociale media kan op heel wat controverse rekenen.
</doc>
<doc id="33" genre="news" gender="M">
Waarom bijna niemand durft zeggen dat die roze wolk soms een zwart randje heeft
Pas bevallen moeders beleven de gelukkigste dagen van hun leven. Tot zover het cliché. De realiteit is voor veel vrouwen een pak minder rooskleurig. De eerste levensmaanden van hun baby kunnen slopend zijn, beangstigend, frustrerend of deprimerend. Vaak heeft de roze wolk een zwarte rand. “Toch houden veel vrouwen die gevoelens voor zich”, zeggen experts. Ze durven niet te praten over de negatieve gevoelens of gedachten. Omdat ze denken dat ze geen recht hebben om te klagen. “Een idee dat dringend de wereld uit moet.”  Pas bevallen moeders beleven de gelukkigste dagen van hun leven. Tot zover het cliché. De realiteit is voor veel vrouwen een pak minder rooskleurig. De eerste levensmaanden van hun baby kunnen slopend zijn, beangstigend, frustrerend of deprimerend. Vaak heeft de roze wolk een zwarte rand. “Toch houden veel vrouwen die gevoelens voor zich”, zeggen experts. Ze durven niet te praten over de negatieve gevoelens of gedachten. Omdat ze denken dat ze geen recht hebben om te klagen. “Een idee dat dringend de wereld uit moet.” De moeder uit Varsenare die begin deze week haar drie ­kinderen doodde, lijdt waarschijnlijk aan een postnatale depressie, zo bleek donderdag. Een depressie die veel mensen uit haar omgeving was ontgaan. Bieke W. hield zich sterk naar de buitenwereld toe. , zeggen buren en collega’s. .
</doc>
<doc id="34" genre="news" gender="M">
Wetenschappelijke studie: “Immigratie is goed voor de economie”
“Buitenlanders pikken de jobs in van laaggeschoolden.” Of: “De hoge werkloosheid onder ­migranten kost onze ­sociale zekerheid handenvol geld.” Maar volgens onderzoek van de gerenommeerde Duitse denktank IFO zijn we dankzij migratie economisch net beter af. Al is enige nuance toch op zijn plaats.  “Buitenlanders pikken de jobs in van laaggeschoolden.” Of: “De hoge werkloosheid onder ­migranten kost onze ­sociale zekerheid handenvol geld.” Maar volgens onderzoek van de gerenommeerde Duitse denktank IFO zijn we dankzij migratie economisch net beter af. Al is enige nuance toch op zijn plaats. Geen thema dat de gemoederen meer verhit dan migratie. Ook bij ons. In die mate zelfs dat minister van Financiën Johan Van Overtveldt en staatssecretaris voor Asiel en Migratie Theo Francken (beiden N-VA) half mei bij de Nationale Bank een studie bestelden om de economische impact van migratie op onze sociale zekerheid, arbeidsmarkt en productiviteit in kaart te brengen. In afwachting van de resultaten (die in de lente van volgend jaar worden verwacht), brengt een nieuwe Duitse studie alvast weer wat wetenschappelijke nuance in dit debat. De komst van migranten leidde in de twintig bestudeerde ‘rijke’ landen tot een extra economische groei van gemiddeld 1 procent per jaar, zo becijferden de IFO-onderzoekers. De beschikbaarheid van buitenlandse werknemers zet bedrijven ertoe aan om meer jobs te creëren, luidt de verklaring, en daar plukken ook binnenlandse werknemers de vruchten van. “Je moet dat hoerabericht toch wat nuanceren”, zegt Stijn Baert, professor Arbeidseconomie aan de Gentse universiteit. “Er zijn ook studies die een negatieve impact vonden. Alles draait rond de notie . Als het profiel van de migranten complementair is met dat van de lokale bevolking, dan zal er een positieve impact zijn.” Dat onze economie in de periode 2011-2014 bovengemiddeld baat had bij de migratie (1,7 procent groei per jaar) ­verrast de professor wel, want “onze sociale zekerheid is niet gestoeld op het -principe, waarbij het recht op uitkering pas verworven is als men gewerkt heeft. Terwijl we veeleer een traditie hebben van humanitaire migratie in plaats van economische migratie.” Of met deze studie het emotionele debat over migratie nu gesloten kan worden, betwijfelt Stijn Baert. “De periode 2011-2014, dat zijn de jaren vóór de vluchtelingencrisis. Niet alleen de aantallen maar ook het profiel van wie nu naar hier komt, verschilt compleet van dat van de migranten uit de bestudeerde periode. En dat zal een invloed hebben op hun intrede in de arbeidsmarkt en dus ook een impact hebben op de sociale zekerheid.”
</doc>
<doc id="35" genre="news" gender="F">
Het voornemen van de zomer: weg van de file
Waarom wachten tot het nieuwe jaar om voornemens te maken, als je ook na de zomer met een schone lei kan beginnen? Zeker voor wie ­genoeg heeft van de files en de auto aan de kant wil laten staan, is deze periode ideaal. Als alternatief wint vooral de elektrische fiets aan populariteit. Dankzij initiatieven als Mobiele Maandag, maar ook omdat bedrijven massaal fietsen zijn beginnen te leasen. “Ze wachten niet meer op de overheid om in actie te schieten”, merkt ook de Fietsersbond. “De elektrische fiets is niet langer vooral voor senioren.”  Waarom wachten tot het nieuwe jaar om voornemens te maken, als je ook na de zomer met een schone lei kan beginnen? Zeker voor wie ­genoeg heeft van de files en de auto aan de kant wil laten staan, is deze periode ideaal. Als alternatief wint vooral de elektrische fiets aan populariteit. Dankzij initiatieven als Mobiele Maandag, maar ook omdat bedrijven massaal fietsen zijn beginnen te leasen. “Ze wachten niet meer op de overheid om in actie te schieten”, merkt ook de Fietsersbond. “De elektrische fiets is niet langer vooral voor senioren.”
</doc>
<doc id="36" genre="news" gender="M">
Nederlandse legerheld redde ook twee Vlamingen na bergongeval
De Nederlandse helikopterpiloot die gisteren voor zijn heldhaftig gedrag in Afghanistan de allerhoogste militaire onderscheiding kreeg, redde enkele maanden geleden ook twee Vlamingen, na een bergongeval. “Een zeer fijne kerel: hij heeft ons nadien zelfs nog geholpen om terug op onze basis te raken”, zegt de Limburgse alpinist Joël Theunis.  De Nederlandse helikopterpiloot die gisteren voor zijn heldhaftig gedrag in Afghanistan de allerhoogste militaire onderscheiding kreeg, redde enkele maanden geleden ook twee Vlamingen, na een bergongeval. “Een zeer fijne kerel: hij heeft ons nadien zelfs nog geholpen om terug op onze basis te raken”, zegt de Limburgse alpinist Joël Theunis. “Nederland heeft een nieuwe held”, blokletterden Nederlandse kranten. Uit handen van koning Willem-Alexander ontving majoor-vlieger en gevechtsvlieger Roy de Ruiter (37) vrijdagmiddag de hoogste Nederlandse militaire onderscheiding, een zeldzaamheid. De Ruiter was piloot van een Apache-gevechtshelikopter in Afghanistan. Volgens de koning stelde hij tijdens verschillende missies “het leven van anderen boven dat van hemzelf”, waardoor onder meer Nederlandse grondtroepen, die door talibanstrijders in de val waren gelokt, ontzet konden worden. Risicovolle redding Zo ging De Ruiter tijdens een van zijn missies zeer laag boven talibanstrijders vliegen. “De granaten suisden langs zijn cockpit, maar op die manier konden de militairen op de grond hun gewonde collega’s in veiligheid brengen”, aldus het Nederlandse leger. “Door zijn moedige optreden is voorkomen dat er meer slachtoffers vielen”, zei koning Willem-Alexander voor hij de militair zijn ereteken gaf. Vandaag is Roy de Ruiter, na meer dan zes missies in Afghanistan, helikopterinstructeur in Oman. Maar ook daar zat hij niet stil. Enkele maanden geleden slaagde hij er tijdens een reddingsmissie in om twee Vlaamse bergbeklimmers in veiligheid te brengen. Zij wilden een beruchte 1.000 meter hoge bergwand beklimmen. De Limburgse klimmer Joël Theunis (47), in het gezelschap van zijn klimpartner Kelly Leynen (27) uit het Antwerpse Mol, maakte daarbij een val van 20 meter en brak zijn voet. “Daardoor kwamen we op grote hoogte vast te zitten op een berg­richel.” Voor de evacuatie moest de helikopter erg dicht bij de rots vliegen, waardoor de rotors bijna de wand raakten. “Toen we kort na onze redding het ziekenhuis in Masqat mochten verlaten, heeft Roy nog geregeld dat iemand ons terugbracht naar ons logement in de buurt van de berg die we aan het beklimmen waren, zo’n 300 km verder. Een fijne kerel, zeker weten.”
</doc>
<doc id="37" genre="news" gender="M">
Dit zijn de ‘Koppels’ die relatietraining krijgen van VTM: “Achteraf denk je: wacht eens, onze ouders gaan dit ook zien”
Wat is het geheim van een goede relatie? De makers van Blind Getrouwd gaan op zoek naar het antwoord in Koppels , dat op 6 september van start gaat op VTM. Vier Vlaamse koppels filmen de relatietraining die ze via eenvoudige opdrachten krijgen van twee experten. Het resultaat is verrassend herkenbaar. Wij stellen de vier koppels aan u voor.  Wat is het geheim van een goede relatie? De makers van gaan op zoek naar het antwoord in , dat op 6 september van start gaat op VTM. Vier Vlaamse koppels filmen de relatietraining die ze via eenvoudige opdrachten krijgen van twee experten. Het resultaat is verrassend herkenbaar. Wij stellen de vier koppels aan u voor. : uit Vlamertinge. Adviseur in een verfgroothandel en kleuradviseur bij mensen thuis. uit Bredene. Werkt met jongeren met een mentale beperking, geeft les in een fitness en is personal trainer. : Roeselare, met hun twee whippet-honden Ibo en Ukkie. “Ze zijn superbelangrijk voor onze relatie.
</doc>
<doc id="38" genre="news" gender="M">
Studie toont aan: “Immigratie is goed voor economie”
“Buitenlanders pikken de jobs in van laaggeschoolden.” Of: “De hoge werkloosheid onder migranten kost onze sociale zekerheid handenvol geld.” Kortom: sluiten, die grenzen. Maar onderzoek van de gerenommeerde Duitse denktank IFO spreekt dat tegen. Zeker voor ons land: dankzij migratie zijn we economisch beter af. Al is enige nuance toch op zijn plaats. Geen thema dat de gemoederen meer verhit dan dat van de migratie. Ook bij ons. In die mate zelfs dat minister van Financiën Johan Van Overtveldt en staatssecretaris voor Asiel en Migratie Theo Francken (beiden N-VA) half mei bij de Nationale Bank een studie bestelden om de economische impact van migratie op onze sociale zekerheid, arbeidsmarkt en productiviteit in kaart te brengen.
</doc>
<doc id="39" genre="news" gender="F">
Emiel (61) woont in zelfgebouwd hobbithuis: “Ik ben een parttime kluizenaar”
Acht jaar geleden besloot Emiel (61) om op een stukje grond van vrienden zijn eigen hobbithuis te bouwen. Afgezonderd van de rest van het dorp, net over de Waalse grens, leeft hij een wat teruggetrokken bestaan. “Ik wil laten zien dat we met veel minder kunnen. Deze manier van leven geeft mij zo min mogelijk stress. In de natuur voel ik me goed.” Waar hij precies woont, mogen we niet opschrijven, maar het is een hele zoektocht om de plek te vinden. Via kleine paadjes belanden we bij het bosje dat Emiel (niet zijn echte naam) al acht jaar zijn thuis noemt. Hij staat op zijn dak te werken, een soort natuurlijke heuvel in het landschap. “Hier moet nog aarde over komen, dan zie je helemaal niet meer dat hier een huis is, maar zo ver ben ik nog niet.” Het terrein ziet er wat rommelig uit.
</doc>
<doc id="40" genre="news" gender="M">
Antwerpse jazzlegende Jack Sels 48 jaar na zijn dood weer hip
Hij is ondertussen al even lang dood als dat hij geleefd heeft, maar er is net een nieuw dubbelalbum uitgekomen van jazzlegende Jack Sels. Hij was een van de beste tenorsaxofonisten ter wereld, maar bleef altijd in zijn geliefde Antwerpen. Het is een van de meest bevreemdende scènes uit de Antwerpse filmgeschiedenis. In een café staan twee mannen met elkaar te jiven, terwijl een schichtig uit zijn ogen kijkende Julien Schoenaerts boven een halfvolle pint bierkaartjes in stukken scheurt. De film uit 1955 heet en de hitsige muziek uit de jukebox is die van Jack Sels. Sels was maar 48 toen hij in 1970 thuis in de Hoogstraat een hartaanval kreeg.
</doc>
<doc id="41" genre="news" gender="M">
Elise Bundervoet ruilt palliatieve zorg voor comeback als actrice: “Omgaan met de dood geeft me kracht”
“Wat betekent dat eigenlijk, wat onnozel doen op televisie?” Ze maakte naam in , maar op haar 40ste hakte Elise Bundervoet (48) de knoop door: gedaan met ­acteren. Op zoek naar zingeving werd ze palliatief verpleeg­kundige. “Want de sterkte van de mens in die laatste momenten is zó schoon.” Binnenkort maakt ze tóch haar comeback, in . Geef me een dertiger en ik zeg u: hij kent hele sketches uit uit het hoofd. Het programma kwam ­begin 1994 voor het eerst op het scherm en kocht met absurde humor algauw een enkeltje richting tv-geschiedenis. Voor de jonge cast leek een bloeiende acteercarrière in steen gebeiteld. Of toch voor bijna iedereen. Elise Bundervoet (Roxanne uit de reeks) verdween jaren geleden uit de schijnwerpers.
</doc>
<doc id="42" genre="news" gender="F">
Martine en Luc vinden elkaar na 38 jaar terug op Facebook en beslissen om te trouwen
Als kind in de jaren zeventig beloofde Martine dat ze ooit met Luc zou trouwen. Maar hun levens scheidden zich en de twee Berchemnaars zagen elkaar 38 jaar lang niet. Tot Martine haar Luc opmerkte in de Ge zijt van Antwerpen-Facebookgroep. Intussen woont het koppel samen en zijn er… trouwplannen. “Ons leven kan nu echt beginnen.” Soms, heel soms, kunnen sprookjes echt bestaan. Of toch als we Luc Ramael (52) en Martine Hellemans (51) mogen geloven. Hij groeide op in de Langemarkstraat in Berchem, zij om de hoek in de Kortemarkstraat. “Haar grootouders waren mijn buren”, vertelt Luc. “We hebben als kleutertjes in de vroege jaren zeventig vaak met elkaar gespeeld. Op de voor mijn ouderlijke huis zei ze dat ze ooit nog met mij ging trouwen.
</doc>
<doc id="43" genre="news" gender="M">
Lierse Kempenzonen is klaar voor eerste competitiematch op het Lisp
De laatste werken aan de tribune worden vandaag afgerond. De fans zullen hier en daar nog de geur van pas geverfde muren waarnemen, maar Koninklijke Lierse Kempenzonen is klaar voor het nieuwe seizoen. Vanavond wordt er - bijna vier maanden na het faillissement - weer competitievoetbal gespeeld op het Lisp. In de eerste amateurklasse tegen Knokke. Wie deze week binnenliep op het Lisp, voelt de bedrijvigheid en het enthousiasme. Er waait een nieuwe wind. Dat het op het Lisp de afgelopen weken krioelde van de enthousiaste vrijwilligers, zegt alles. Mensen bieden zich ­spontaan aan als terrein­verzorger, anderen helpen bij de nieuwe aankleding van de ­tribunes en de fans hebben zelf de zone rond ‘den Berg’ - zo heet het sfeervak - opnieuw ­opgekalefaterd.
</doc>
<doc id="44" genre="news" gender="M">
Antwerpse politie gaat drones testen
De Antwerpse politie start binnenkort met een proefproject om drones in te zetten bij achtervolgingen, grote evenementen, ongevallen of branden. Het schepencollege heeft daarvoor het licht op groen gezet. De lokale politie van Antwerpen is niet het eerste politiekorps dat gebruik gaat maken van drones. De politiezone Midden-Limburg gebruikt de kleine helikopters, die uitgerust zijn met gesofisticeerde camera’s, als sinds 2012. Het korps uit Limburg was een absolute voorloper, maar opereerde tegelijk in een grijze zone omdat het gebruik van drones niet duidelijk was geregeld. Ook de federale politie beschikt overigens over twee drones.
</doc>
<doc id="45" genre="news" gender="M">
Schepen van Onderwijs Claude Marinower (Open Vld): “Volgende legislatuur willen we vijf wijken extra in A’REA 2020”
A’REA 2020, het ambitieuze onderwijsproject van de stad Antwerpen op het Kiel, gaat zijn tweede werkjaar tegemoet. Met schepen van Onderwijs Claude Marinower (Open Vld) blikken we terug en kijken we vooruit naar de toekomst van het project. “We willen het project volgende legislatuur uitbreiden met vijf extra wijken”, aldus de schepen. Het is ondertussen twee jaar geleden dat Claude Marinower (Open Vld) zijn plannen voor A’REA 2020 uit te doeken deed. Toen droeg het nog de naam ‘Antwerp Children’s Zone’, naar analogie met soortgelijke projecten in Rotterdam en Harlem, een wijk in New York. A’REA 2020 ging aan het begin van vorig schooljaar van start en heeft als doel de leerachterstand en het aantal schoolverlaters zonder diploma drastisch terug te dringen.
</doc>
<doc id="46" genre="news" gender="M">
Broodjeszaak vernieuwt en breidt uit met aanbod gezonde en bio-broden
Melinda Neefs startte twee jaar geleden haar biobakkerij Bio-Local op. Zopas nam ze broodjeszaak Fresh op de Herenthoutseweg in Herentals over en verhuisde haar bakkerij naar een grotere site in Mol. “Mensen willen gezond eten.” Stilzitten is er voor Melinda Neefs (47) niet bij. Sinds de Herentalse onderneemster drie jaar geleden in Itegem (Heist-op-den-Berg) de broodjeszaak Het 7 Graantje (her)opende, breidde ze met haar Nijlense zakenpartner een jaar later al de winkel aan de achterzijde uit met de bakkerij Bio-Local. Die specialiseert in ambachtelijke, gezonde en bio-broden. Daaraan voegt ze maandag Vita-Food in Herentals toe, een klassieke broodjeszaak met allerlei gezonde extra’s.
</doc>
<doc id="47" genre="news" gender="M">
Zilvermeer in Mol zet 200.000ste bezoeker van het jaar in de bloemetjes
Dankzij de hete droge zomer is 2018 een topjaar voor de ­Kempense recreatiedomeinen. Het Zilvermeer in Mol verwelkomde vrijdag de 200.000ste ­bezoeker van het jaar en ook de andere recreatiedomeinen halen goede bezoekerscijfers. Provinciaal recreatiedomein ­Zilvermeer in Mol verwelkomde de 200.000ste bezoeker van het jaar. De gelukkige is An Herijgers (42) uit Arendonk, die met haar petekindjes Nore (10) en Louise (9) het domein bezocht. “We vierden vandaag meterdag, waarbij we met ons drietjes een leuke uitstap doen”, vertelt An Herijgers. “Het was dus een grote verrassing dat we als 200.000ste bezoeker werden gehuldigd. We komen geregeld naar het Zilvermeer omdat hier veel te doen is.
</doc>
<doc id="48" genre="news" gender="M">
Dansclub Happy Feet opent nieuwe danszaal na metamorfose van zaal Fort
Dansclub Happy Feet opent komend weekend de nieuwe danszaal in zaal Fort aan het Sint-Guibertusplein in Itegem (Heist-op-den-Berg). De club die groot werd op de Heistse berg kan zo aan een nieuw hoofdstuk beginnen. Zaal Fort was nog zo’n zaal waar de tijd was blijven stilstaan. Dat had zijn charme, maar er waren ook noodzakelijke investeringen nodig. “Ongeveer alles is hier vernieuwd”, zegt voorzitter Herman Devis. “De huisbaas heeft nieuwe verwarming geplaatst, de muren opgeknapt, elektriciteit vernieuwd, schilderwerken uitgevoerd, enzovoort. Wij hebben als club dan de dansspecifieke inrichting bekostigd, zoals de nieuwe vloer, de dansverlichting, spiegels en een discobar.
</doc>
<doc id="49" genre="news" gender="M">
Pioniersgebouw garandeert levenslang wonen
Met de bouw van het Pioniersgebouw gaat de ontwikkeling van de nieuwe stadswijk Niefhout de tweede fase in. Dat gebouw zou er in 2022 moeten staan en herbergt onder andere Licalab en het Huis van het Kind. Een buurt waar je heel je leven kunt wonen. Dat is het uitgangspunt van Niefhout, de nieuwe stadswijk bij het station. In die visie is het Pioniersgebouw onontbeerlijk, want hierin worden zorgoplossingen voor alle generaties gehuisvest. Het Pioniers­gebouw heeft een vloeroppervlakte van ruim 17.000 vierkante meter, waarvan een derde een openbaar karakter krijgt. “Het Huis van het Kind, waar ouders met opvoedingsvragen terechtkunnen, komt er”, zegt schepen Francis Stijnen (CD&V).
</doc>
<doc id="50" genre="news" gender="M">
Blinden en slechtzienden lopen voor het eerst estafette op provinciale kampioenschappen
Waarschijnlijk liggen zelfs de broers Borlée wel eens wakker van de stokwissels bij hun estafettewedstrijden. Maar in Lier maken ze dit weekend de uitdaging nog iets groter. Voor het eerst zal er een estafette worden georganiseerd waarbij blinden en slechtzienden de 4x100 meter gaan lopen. En dat is niet evident als je soms amper ziet wie er voor je neus staat. Op de atletiekpiste van Lier wordt zondag een bijzondere wedstrijd gelopen. Acht mensen met een visuele beperking zullen er aan de start staan van een estafettewedstrijd, verdeeld over twee ploegen. Volgens hun club AC Lyra is het de eerste keer dat blinden en slechtzienden aan zo’n wedstrijd deelnemen. Bij de deelnemende lopers met een slecht zicht, zijn er ook enkele die ook nog eens slechthorend of doof zijn.
</doc>
<doc id="51" genre="news" gender="M">
Twintiger opent pop-upjeugdbewegingscafé Conclaaf op Korenmarkt
Dat is een initiatief van Johannes Beyens (22), al 17 jaar actief bij Chiro Xl en barman in café De Gouden Vis. “Het is de bedoeling om café te houden volledig gericht naar het Mechelse jeugdwerk”, zegt hij. Daaraan past hij ook zijn dranken, sfeer en interieur aan. “Evenementen worden mee georganiseerd door de lokale jeugdverenigingen die we praktisch en fysiek ondersteunen. We willen een plek creëren waar jongeren van verschillende jeugdverenigingen en -bewegingen zich thuisvoelen. Het café moet hen de ruimte geven om van gedachten te wisselen onder leeftijdsgenoten. We trachten een vrijblijvend centrum te worden voor het Mechelse jeugdwerk, als het ware een broedplaats van ideeën en samenwerkingen tussen innovatieve jongeren”, legt Johannes uit. Normaal zou hij zijn intrek nemen in The Box, waar momenteel De Partage van Wouter Joossens (41) huist. Zijn restaurant dat gebaseerd is op het delen van eten, slaat enorm aan bij het publiek. Daarom heeft hij beslist om vanaf 12 september door te gaan. Tot 29 november is de zaak van woensdag tot en met zaterdag geopend van 18 tot 21.15u.
</doc>
<doc id="52" genre="news" gender="M">
Vader van drie gedode kinderen blijft zijn partner steunen: “Als hij mocht, zou hij haar bezoeken”
De vader die zijn drie kinderen verloor bij het familiedrama in het West-Vlaamse Varsenare, laat zijn partner niet vallen. Zij verstikte hun dochtertje en twee zoontjes. “Maar als het kon, zou hij haar in de gevangenis gaan bezoeken”, aldus haar advocaat. Heel Vlaanderen heeft met hem te doen. De jonge vader die dinsdagnacht in één klap zijn drie kinderen verloor én zijn vrouw zag worden opgepakt omdat zij hen om het leven had gebracht. Maar drie dagen na het drama laat de 32-jarige man zijn partner niet vallen. Ondanks het leed dat ze heeft aangericht. “Hij blijft haar steunen”, zegt advocaat Philip Van Den Berghe. Hij verdedigt mama Bieke W. (30), maar staat in nauw contact met beide families. “Hij zou haar in de gevangenis willen bezoeken.
</doc>
<doc id="53" genre="news" gender="M">
STANDPUNT. De minister en die ene persoon
Het wordt maandag misschien wel de laatste eerste schooldag voor minister van Onderwijs Hilde Crevits (CD&V). De rapporten over haar verwezenlijkingen vliegen haar rond de oren. Nipt gebuisd, zegt de ene expert. Nipt voldoende, meent de andere. Niemand geeft een staande ovatie, maar algemene afkeuring is er evenmin. De kiezer, althans in de gedaante van respondent van peilingen, is veel genereuzer. In een populariteitspoll van De Standaard in maart was Crevits derde, met 5% minder dan Charles Michel, maar slechts 1% minder dan de zo succesvol op migratiegolven surfende Theo Francken. De West-Vlaamse politica is meer nog dan Kris Peeters en Wouter Beke de CD&V-hoop in de komende verkiezingsslagen.
</doc>
<doc id="54" genre="news" gender="M">
“De prestaties van keepers worden te veel uitvergroot”
Na meer dan elf seizoenen in Nederland, beleefde doelman Bram Castro nog maar weinig plezier aan zijn terugkeer op de Belgische velden. We zijn drie speeldagen ver, maar de 35-jarige Limburger kon nog niet proeven van een eerste overwinning en de coach werd al ontslagen. De nieuwe coach zou wel eens wat kunnen veranderen, ook onder de lat. Het is toch even aanpassen aan het ­Belgische voetbal, geeft Bram Castro toe, die in Nederland voor Roda JC, PSV, MVV en Heracles heeft gespeeld. Niet onlogisch, want het grootste deel van zijn carrière speelde zich bij onze noorderburen af, waar zijn status de laatste jaren alleen maar is gegroeid. “In Nederland word je snel geapprecieerd als je normaal doet en je best doet. Als je een aantal wedstrijden hebt gespeeld, dan krijg je daar respect voor”, legt hij uit.
</doc>
<doc id="55" genre="news" gender="M">
“Deze regio was tot nu blinde vlek wat kinderpsychiatrie betreft”
Het AZ Sint-Maarten opent maandag haar gloednieuwe kinder- en jeugdpsychiatriedienst TheA, eerst in Duffel en later in Mechelen. Daar zullen kinderen tot en met zestien jaar terechtkunnen voor dagbehandelingen. Er heerst een groot tekort aan kinderpsychiatrie in onze regio. De Mechelse regio is op het gebied van kinder- en jeugdpsychiatrie een blinde vlek. Het is vanuit dat gemis dat het AZ Sint-Maarten ruim een jaar geleden besloot om in te gaan op de vraag van minister Jo Vandeurzen om extra plaatsen te creëren. “In deze regio is er een enorm tekort aan plaatsen in de kinder- en jeugdpsychiatrie”, zegt algemeen directeur Jan Ennekens. “En bij de diensten die er wel zijn, krijg je te maken met ellenlange wachtlijsten.
</doc>
<doc id="56" genre="news" gender="M">
Twee nieuwe torens voor Grenspark Kalmthoutse Heide: brandtoren wordt bijna dubbel zo hoog
Grenspark Kalmthoutse Heide krijgt er volgend jaar twee nieuwe torens bij. De bestaande brandtoren maakt in het najaar plaats voor een nieuwe, die met zijn 42 meter bijna twee keer zo hoog wordt. Natuurpunt bouwt tegen half maart aan het Stappersven een observatietoren. “De huidige brandtoren kwam er in 1981 na de verwoestende heidebrand van vijf jaar daarvoor”, legt burgemeester Lukas Jacobs (CD&V) uit. “Er zijn maar weinigen die weten dat die toren eigenlijk eigendom is van de gemeente en dus is het niet meer dan normaal dat Kalmthout het voortouw neemt voor het bouwen van een nieuwe brandtoren. Dat kost de gemeente om en bij de 110.000 euro.
</doc>
<doc id="57" genre="news" gender="M">
Voor altijd zomertijd? Europa lijkt in te binden voor wensen van 84% van zijn inwoners
“De mensen willen het, dus doen we het”, kondigde Europees Commissievoorzitter Jean-Claude Juncker aan. Nu uit een enquête blijkt dat een ruime meerderheid de klok in het voor- en najaar niet meer wil verzetten, moet Europa daar volgens Juncker gehoor aan geven. Maar kiezen we dan permanent voor zomertijd of voor wintertijd? Eind oktober draaien we de klok een uur achteruit en begint de wintertijd. Dat zal Juncker niet kunnen tegenhouden. Daarvoor heeft de Commissie te weinig tijd. In de lente zullen we, als het aan Europa ligt, ook de klok weer een uur vooruit zetten. Juncker wil van de zomertijd de nieuwe standaardtijd maken. Dat betekent donkere ochtenden in de winter, wanneer de zon pas tegen 10u opkomt. ‘s Avonds blijft het licht tot iets voor 18u.
</doc>
<doc id="58" genre="news" gender="M">
Gordel mee door het Afrikamuseum
Beersel / Dilbeek / Tervuren -  Zondag vindt voor de zesde keer het Gordelfestival plaats. Tervuren is focusgemeente en pakt uit met het gerenoveerde Afrikamuseum. Vzw De Rand en Flanders Classics bewaren de Vlaamse toets.  Zondag vindt voor de zesde keer het Gordelfestival plaats. Tervuren is focusgemeente en pakt uit met het gerenoveerde Afrikamuseum. Vzw De Rand en Flanders Classics bewaren de Vlaamse toets. Het Gordelfestival is de opvolger van De Gordel, die ooit flirtte met de 100.000 deelnemers. Na de splitsing van kieskring BHV wijzigde de koers van het sportieve evenement en kwam de organisatie in handen van vzw De Rand: “We promoten het Vlaamse karakter in de rand rond Brussel. De provincie Vlaams-Brabant en Flanders Classics zijn partners”, zegt stafmedewerker van De Rand en centrumverantwoordelijke van cultuurcentrum De Bosuil Geoffrey Heyrbaut. Tervuren is focusgemeente dit jaar, en ook in Huizingen staat heel wat lekkers op het menu. In beide gemeenten zijn er wandelingen en recreatieve fietstochten. Urban trail Ook bezienswaardigheden staan met het Gordelfestival in de kijker. In focusgemeente Tervuren zijn dat niet toevallig het vernieuwde museum voor Midden-Afrika en de gerenoveerde kazerne Panquin. Helemaal nieuw dit jaar is de Tourist Run in Tervuren. Het gemeentebestuur startte vorig jaar al met het concept, nu staat de Run ook op het officiële Gordelprogramma. Een zeg maar, op maat van de gemeente: “De lopers vertrekken vanuit de Panquinkazerne midden in het tijdelijke kunstwerk van klaprozen, dwars door het Koloniënpaleis. Vervolgens lopen ze door het nieuwe deel van het museum dat pas op 9 december opengaat, over de daktuin van het nieuwe GITO, door Carrefour en naar de jazzfontein. De afstanden bedragen 6 of 10 km”, zegt Britt Spooren van Flanders Classics. Huzarenstukje Heyrbaut voegt eraan toe dat de ondergrondse verbinding tussen het nieuwe en oude gedeelte van het museum een huzarenstukje is geworden: “Een absolute must-see, samen met het nieuwe gebouw een architecturaal hoogstandje.” Ook nieuw dit jaar: een gesloten parcours voor getrainde fietsers. De organisatie zag de interesse voor de 100 km fietsen afnemen en gooit het nu over een andere boeg. Ex- wielerkampioen Johan Museeuw, Goedele Wachters en Christel Vandijck van de VRT-nieuwsdienst fietsen alvast mee: “Tijdens de georganiseerde rit stoppen de fietsers niet, behalve bij een bevoorrading in Dilbeek. Het zal er dus snel aan toe gaan, weliswaar onder politiebegeleiding. Stoppen voor verkeerslichten is voor een keertje niet verplicht. Met Flanders Classics hebben we voor dit type van parcours natuurlijk de experten in huis. De verschillende groepen rijden tussen de 23 en 29 km/u op goed berijdbare banen”, besluit Heyrbaut.
</doc>
<doc id="59" genre="news" gender="M">
Hippe nachtclub voor bv's komt naar Herent: “maar we zeggen Leuven, dat is een grotere naam”
Herent / Leuven -  Aan de Mechelsesteenweg opent binnenkort ‘The Villa Next To Leuven’, het jongste zusje van de Antwerpse nachtclub The Villa. De uitgaansplek is bekend om haar uitgebreide bv-cliënteel.  Aan de Mechelsesteenweg opent binnenkort ‘The Villa Next To Leuven’, het jongste zusje van de Antwerpse nachtclub The Villa. De uitgaansplek is bekend om haar uitgebreide bv-cliënteel. Het openingsfeest van ‘The Villa Next To Leuven’ staat gepland op donderdag 20 september en zaterdag 22 september. “Het achtervoegsel heb ik gekozen omdat Leuven, met alle respect, een grotere naam is dan Herent”, zegt zaakvoerder Vincent Van Trier. “Het is de bedoeling om mensen aan te trekken uit alle omliggende gemeenten en ver daarbuiten.
</doc>
<doc id="60" genre="news" gender="M">
Nieuw station ten vroegstetegen 2027 volledig klaar Ondergronds parkeren duurder
Mechelen -  Het nieuwe station van Mechelen is volgens een nieuwe timing ten vroegste tegen 2027 klaar, bijna tien jaar later dan gepland. Vrijdagavond is wel de nieuwe ondergrondse parking al geopend. Daar kunt u dit weekend gratis parkeren.  Het nieuwe station van Mechelen is volgens een nieuwe timing ten vroegste tegen 2027 klaar, bijna tien jaar later dan gepland. Vrijdagavond is wel de nieuwe ondergrondse parking al geopend. Daar kunt u dit weekend gratis parkeren. Sophie Dutordoir, CEO van NMBS, en burgemeester Bart Somers (Open VLD) openden vrijdagavond officieel de nieuwe parking. Na Gent Sint-Pieters is het de tweede grootste stationsparking van het land. De bouw startte in het najaar van 2014. De spoorwegen investeerden 64 miljoen euro in de nieuwe parkeergarage en de aanleg van twee kiss & ride-zones. “Een dure parking, maar door een overspanning van zestien meter zijn er nauwelijks kolommen.
</doc>
<doc id="61" genre="news" gender="M">
Geoffry Hairemans, hét gezicht van de Great Old: “Mijn einddoel? Kampióén spelen met Antwerp”
Antwerp gaat zondag op bezoek bij een gehavend Anderlecht. Hét moment voor Geoffry Hairemans om nog eens te schitteren. De middenvelder is zowaar de veldspeler van Antwerp die al de meeste speelminuten achter zijn naam heeft sinds de terugkeer naar eerste klasse.“Ik heb nochtans vaak gedacht dat ik de volgende zou zijn die moest vertrekken.” ‘Geoffke’ Hairemans de meest gebruikte speler Best wel opvallend. Sinds de promotie naar eerste klasse is ­Geoffry Hairemans de veldspeler met de meeste speelminuten bij Antwerp. “Of ik dat na de promotie had verwacht? Helemáál niet. In die eerste weken zagen we veel spelers vertrekken. Ik heb een tijdje gedacht dat ik de volgende zou zijn die mocht opkrassen. ­Zeker in die eerste twee weken van de voorbereiding, toen werd er nog niet veel met de bal ­getraind.
</doc>
<doc id="62" genre="news" gender="M">
Nieuw station ten vroegste  tegen 2027 volledig klaar
Het nieuwe station van Mechelen is volgens een nieuwe timing ten vroegste tegen 2027 klaar. Dat is bijna tien jaar later dan oorspronkelijk gepland. Vrijdagavond is wel de gigantische nieuwe ondergrondse parking al geopend. Daar kunt u dit weekend gratis parkeren. Het waren Sophie Dutordoir, CEO van NMBS, en Mechels burgemeester Bart Somers (Open Vld) die vrijdagavond de nieuwe parking officieel mochten openen. Na Gent Sint-Pieters is dat de tweede grootste stationsparking van het land. De bouw ervan startte in het najaar van 2014. De spoorwegen investeerden 64 miljoen euro in de nieuwe parkeergarage en de aanleg van twee kiss-and-rideparkings. “Een dure parking, maar door een overspanning van 16 meter zijn er nauwelijks kolommen.
</doc>
<doc id="63" genre="news" gender="M">
Emoties rond moord op echtgenote komen terug bij Peter Pongs
LANDGRAAF - De vreugde is groot bij Pieter Pongs na de mogelijke ontknoping in de zaak van Nicky Verstappen. De niet meer verwachte ontwikkeling in de Limburgse zaak brengt nieuwe hoop dat ook de moord op zijn vrouw Isabelle, veertien jaar geleden, alsnog kan worden opgelost.
</doc>
<doc id="64" genre="news" gender="M">
Chris Beemer belandde in de klauwen van de Ghanese automaffia
Vervoersondernemer Chris Beemer werd in 2016 slachtoffer van een bende autodieven. In augustus vorig jaar publiceerde De Telegraaf het bizarre verhaal over zijn in Hilversum verduisterde Mercedes, die plotseling opdook bij een autopoetsbedrijf in Ghana. Na maatschappelijke verontwaardiging, leek een terugkeer van de limousine nabij. Maar een jaar later staat Chris’ auto nog altijd in West-Afrika. Tijd om met hem af te reizen naar een land waar autodieven kennelijk onaantastbaar zijn.
</doc>
<doc id="65" genre="news" gender="M">
Een nieuw geluid bij de Daily Mail
LONDEN - September begint met goed nieuws voor premier Theresa May. Paul Dacre, de gevreesde hoofdredacteur van The Daily Mail, heeft zijn biezen gepakt. Hij wordt opgevolgd door Geordie Greig, tot vorige maand hoofdredacteur van zusterkrant The Mail on Sunday.
</doc>
<doc id="66" genre="news" gender="M">
Zaak-Nicky Verstappen maakt veel los bij nabestaanden onopgeloste moorden
Van zeker duizend moorden in Nederland is onzeker of ze ooit worden opgelost. Het is ondraaglijk voor de nabestaanden. Wicky van der Meijs hamert erop dat er veel meer moet worden gedaan om verdachten voor het hekje te brengen en is een petitie begonnen om ’Den Haag’ tot actie te dwingen.
</doc>
<doc id="67" genre="news" gender="M">
Laatste veldslag in Syrië
DAMASCUS - Na ruim zeven jaar oorlog, een half miljoen doden en gigantische vluchtelingenstromen staat Syrië aan de vooravond van de laatste grote confrontatie. Een waarbij de vele voorgaande humanitaire catastrofes dreigen te verbleken.
</doc>
<doc id="68" genre="news" gender="F">
Puigdemont neemt wraak op rechter
BARCELONA - De verdediging van rechter Pablo Llarena van het Hooggerechtshof voor de Belgische rechtbank kost de Spaanse staat meer dan een half miljoen euro. De voormalige Catalaanse regiopresident Carles Puigdemont klaagt hem aan in een civiele zaak. Puigdemont beschuldigt Llarena van ’vooringenomenheid’ en het schenden van zijn persoonlijke rechten.
</doc>
<doc id="69" genre="news" gender="M">
Waarom geen pool van oude rotten samenstellen voor coldcase-zaken?
Werken aan coldcase-zaken kost verschrikkelijk veel tijd. Het begint al vaak bij het verzamelen van zoekgeraakte, oude dossierstukken. Tijd en continuïteit zijn er vaak helaas niet door capaciteitsgebrek. Maar met wat creativiteit moet dat probleem te verhelpen zijn.
</doc>
<doc id="70" genre="news" gender="M">
Groente peperduur door droge zomer
Amsterdam - Groente is door de droge zomer peperduur. Consumenten moeten bij de groenteboer tot wel 30 procent meer betalen voor hun avondeten. Dat blijkt uit een rondgang langs de groothandel en detaillisten en het GroenteFruit Huis, met 350 leden en een gezamenlijke jaaromzet van €15 miljard de grootste belangenclub van telersverenigingen en handelsbedrijven. „We hebben door een slechte nazomer weleens minder prei ofzo, maar dat zoveel groente duurder wordt heb ik nog niet eerder meegemaakt”, zegt Pierre van den Bosch van de gelijknamige groentewinkel, die al vijftig jaar in Alkmaar is gevestigd. De prijs van komkommers en bladgroente als andijvie en spinazie gaat op de groothandel en de veiling wel drie of vier keer over de kop. Hoewel de groentewinkel die prijsverhoging niet een op een door kan berekenen aan de klant, zal de consument flink in de buidel moeten tasten voor het groene goud. Het GroenteFruit Huis zegt dat er geen sprake is van schaarste. Wel is de vraag uit het buitenland naar Nederlandse groente groter, omdat in bijna heel Europa extreme droogte heerste. Dat stuwt ook de prijs van groente op.  .
</doc>
<doc id="71" genre="news" gender="M">
Onder de rook van 9/11: correspondent Joost de Haas versloeg aanslag op VS
De werkster lag huilend op de grond omdat ze haar man in Manhattan niet kon bereiken en de kinderen kwamen verward en aangeslagen van school. Ook in het huis van onze correspondent Joost de Haas, net onder de rook van New York, werd de impact van de aanslagen van 9/11 gevoeld. En wat deed onze correspondent? Hij liet het troosten over aan zijn vrouw en ging, zijn lijf vol adrenaline, aan de slag in zijn werkvertrek in de kelder.
</doc>
<doc id="72" genre="news" gender="F">
Dit zijn de laatste, vrijwel onvindbare bewoners van Schiphol
Ze zijn het best bewaarde geheim van Schiphol. Drie generaties De Rooij zijn de laatste bewoners van de luchthaven. Ze leven naast het lang parkeren en onder de vliegtuigen. „We weten niet beter, en alles heeft zijn voors en tegens.”
</doc>
<doc id="73" genre="news" gender="M">
Hoe om te gaan met mensen die dementie hebben
Amsterdam - Met nu al ruim 270.000 mensen met dementie in ’ons midden’, zou Nederland veel meer moeten weten over de gevolgen van deze hersenziekte en hoe om te gaan met mensen die vormen van dementie hebben.
</doc>
<doc id="74" genre="news" gender="M">
In slechts tien jaar tijd heeft technologie de samenleving radicaal veranderd
De digitalisering raakt ons hele bestaan. Hoe gaan we daarmee om, wat zijn de gevaren, hoe ziet de toekomst eruit? Is een offline leven nog mogelijk? De Telegraaf beantwoordt komende maand in een serie deze vragen.
</doc>
<doc id="75" genre="news" gender="M">
Paus staat onder druk
ROME - Terwijl de wereld schreeuwt om een duidelijk signaal van de paus naar aanleiding van de vele misbruikschandalen binnen de rooms-katholieke kerk, wrijven conservatieve rooms-katholieke geestelijken in hun handen. Ze willen het liefst dat paus Franciscus bezwijkt onder de vele kritiek, zijn consequenties trekt en opstapt.
</doc>
<doc id="76" genre="news" gender="M">
Frustratie om beperking dna-onderzoek
Landgraaf - Pieter Pongs is ervan overtuigd dat de moord op zijn vrouw Isabelle kan worden opgelost. Maar dat het celmateriaal dat werd verkregen tijdens het grote dna-onderzoek in Landgraaf, in de zoektocht naar de moordenaar van Nicky Verstappen, niet mag worden vergeleken met het dna dat bij haar lichaam werd gevonden, vindt Pongs onverteerbaar. „Juist omdat volgens justitie de dader uit onze directe omgeving komt, waarschijnlijk ook uit Landgraaf”, zegt de gefrustreerde Limburger. „En dat allemaal in het kader van privacy… Je moet je hier afvragen: wat is belangrijker? Voor ons als nabestaanden is het antwoord wel duidelijk.”      .
</doc>
<doc id="77" genre="news" gender="M">
Radicaal rechts bolwerk
CHEMNITZ - De Duitse zangeres Lydia zingt het trots: „Saksen! Mijn heimat die altijd lacht, waar er van de Lausitz tot het Erzgebergte altijd een geile party is. Alleen in Saksen. Alles wat uit Saksen komt is wonderbaarlijk!” Maar de laatste tijd blijkt wederom dat de zuidoostelijke deelstaat een broeinest van rechts-extremisme is.
</doc>
<doc id="78" genre="news" gender="M">
Ruziënd gooien Duitsers schroom af
Duitsland begint een gewoon land te worden. Het nationale voetbalelftal wordt niet meer automatisch iedere keer kampioen, de politiek leider Merkel staat mijlenver van de gewone man af, extreem rechts domineert in de oppositie, het is niet meer ongewoon om met de Duitse vlag te zwaaien, men is het gezeur over het Nazi-verleden meer dan zat, er is discussie of vluchtelingen en migranten nog wel welkom zijn, er zijn onfrisse demonstraties zoals in Chemnitz, de oppermachtige auto-industrie loog en bedroog in dieselgate, de solidariteit is verdwenen, niet iedereen loopt meer blind achter de EU aan, een komisch boek over Hitler ’Er ist wieder da’ werd een bestseller en het Duitse leger moet weer een rol van betekenis gaan spelen. Dat laatste overigens wel in nauwe samenwerking met de Fransen. Helemaal voorop lopen met een leger, dat gaat de Duitsers met nog enig historisch besef te ver.
</doc>
<doc id="79" genre="news" gender="M">
Veilig terug naar school
Zulte - De aftrap van het Tobbedansen-weekend in Machelen betekent traditiegetrouw dat de vakantie op haar laatste benen loopt, dat de boekentassen nu wel gauw zullen klaarstaan, dat de fietsen opgeblonken zijn, .... Dominique De Jonghe van het oudercomité van Vrije Basisschool Olsene: ‘Dit leek ons het ideale moment om daar in Machelen van start te gaan met het plakken van de affiches voor de "Veilig terug naar school"-campagne. In de aanloop naar het nieuwe schooljaar zullen er her en der in het straatbeeld van Zulte nog affiches opduiken. ‘ ‘Met deze affiches willen wij iedereen een behouden maar vooral veilige start van het nieuwe schooljaar wensen. We willen de inwoners attent maken op een veilig schoolbegin door een aangepast weggedrag. Dus matig je snelheid, wees extra waakzaam. Kinderen moeten nog veel leren, ook in het verkeer,’ aldus Dominique De Jonghe, zelf mama van drie jonge kinderen, lid van het Oudercomité Olsene die vrijdagavond, samen met gewezen burgemeester Henk Heyerick, bij valdonker op stap was om de kleurrijke aandachttrekkende affiches op te hangen. Wie wil meewerken aan deze sensibiliseringsactie en graag een kleinere raamaffiche wenst, kan dit bekomen bij Dominique De Jonghe op tel. 0473294783.
</doc>
<doc id="80" genre="news" gender="M">
In dit schooltje wachten ze maandag bang af: "Hopelijk dagen er genoeg kindjes op"
Sint-Lievens-Houtem -  “We wachten een beetje bang af hoeveel leerlingen er zich maandag aandienen in ons dorpsschooltje De Berentuin”, zegt directeur Paul De Roo van het Houtemse Sint-Lievensinstituut die het Vlierzeelse schooltje onder zijn hoede heeft. Komen er te weinig kindjes, dan moet het De Berentuin na dit schooljaar sluiten.  “We wachten een beetje bang af hoeveel leerlingen er zich maandag aandienen in ons dorpsschooltje De Berentuin”, zegt directeur Paul De Roo van het Houtemse Sint-Lievensinstituut die het Vlierzeelse schooltje onder zijn hoede heeft. Komen er te weinig kindjes, dan moet het De Berentuin na dit schooljaar sluiten. Op 1 februari moet De Berentuin voldoende leerlingen tellen, anders gaat de school definitief dicht Het dorpsschooltje vecht al een paar jaar om te overleven, maar de vooruitzichten zijn niet rooskleurig. “Bij de officiële telling op 1 februari van dit jaar hadden we zeventien leerlingen”, zegt directeur Paul De Roo. “Elf kinderen in twee kleuterklassen en zes in twee graadsklassen in de lagere afdeling, waarvan er vorig schooljaar al een klas werd overgebracht naar de Houtemse hoofdschool. We hielden de voorbije maanden een felle promotiecampagne, waarbij zelfs goedgekeurde bouwplannen voor verfraaiing en uitbreiding in het vooruitzicht werden gesteld, maar het aantal kleuters in Vlierzele is sowieso al beperkt dit jaar en sommige ouders lieten ons al weten dat ze andere oorden hebben opgezocht voor hun kinderen.” Genadejaar “We hebben inschrijvingen voor zowel de kleuter- als de lagere afdeling, maar het is toch afwachten wie zich echt aanmeldt op de eerste schooldag. Wettelijk kunnen beide afdelingen nog een schooljaar lang voortbestaan, want we kregen een zogenaamd genadejaar. dat wil zeggen dat het schooltje nog tot 30 juni 2019 kan blijven bestaan, ongeacht het aantal leerlingen. De beslissende datum voor verdere toekomst is 1 februari. Als er dan niet genoeg leerlingen zijn, gaat De Berentuin daarna definitief dicht. We hebben 25 starters nodig. Geen makkelijke opdracht, want er is ook nog de concurrentie met de gemeenteschool.” De Berentuin heeft als dorpsschool in Vlierzele een rijke geschiedenis. In de vorige eeuw was de vrije school er aanvankelijk een voor meisjes die werd gerund door de Zusters Maricolen. Toen die rond de jaren zestig uit Vlierzele vertrokken, werd de school geleid door de parochie en kwamen ook jongens naar de onderwijsinstelling, die de naam Sint-Jozefschool kreeg. Begin deze eeuw werd een vzw opgericht die de school in Vlierzele samen met een wijkschooltje in Impe bestuurde. Een zevental jaar geleden ontstond ruzie binnen dat bestuur en gingen beide afdelingen hun eigen weg. De Vlierzeelse afdeling werd toewezen aan het Sint-Lievensinstituut en werkte daarop tot op heden verder onder de naam De Berentuin.
</doc>
<doc id="81" genre="news" gender="M">
Hier begon het schooljaar vrijdag al, maar de leerlingen hielden er wel een Ipad aan over
Sint-Katelijne-Waver -  Het schooljaar begon voor vier van de zes leerjaren van het Sint-Ursula-Instituut enkele dagen vroeger. Vrijdag konden de 1.100 leerlingen van het eerste tot het vierde jaar hun iPad afhalen. Die gebruiken ze voortaan als aanvulling bij het lessenpakket.  Het schooljaar begon voor vier van de zes leerjaren van het Sint-Ursula-Instituut enkele dagen vroeger. Vrijdag konden de 1.100 leerlingen van het eerste tot het vierde jaar hun iPad afhalen. Die gebruiken ze voortaan als aanvulling bij het lessenpakket. Het Sint-Ursula-Instituut (SUI) besloot, na een grondige evaluatieperiode en een opleiding voor de leraren, al haar leerlingen en leraren van het eerste, tweede en vierde jaar, maar ook de leerlingen van het derde jaar (Grieks-) Latijn en STEM vanaf 3 september uit te rusten met een iPad als bijkomend digitaal leermiddel. Op termijn zullen ook de leerlingen van de derde graad met een iPad werken. De school zal dit jaar zo’n 1.100 iPads integreren voor leerlingen en leraren.
</doc>
<doc id="82" genre="news" gender="F">
Bedrading doorgeknipt, palen losgerukt en zelfs messteken: Caro is radeloos door aanhoudende pesterijen aan paardenwei
Vorselaar -  Caro Goormans uit Pulderbos vraagt om mee uit te kijken naar iemand die haar paardenwei aan de Pallaaraard in Vorselaar vandaliseert. Palen worden afgebroken, draden doorgeknipt. Vorige zomer liep haar merrie zelfs steekwonden op.  Caro Goormans uit Pulderbos vraagt om mee uit te kijken naar iemand die haar paardenwei aan de Pallaaraard in Vorselaar vandaliseert. Palen worden afgebroken, draden doorgeknipt. Vorige zomer liep haar merrie zelfs steekwonden op. Caro huurt de afgelegen weide in de bosrijke omgeving in de buurt van natuurgebied de Lovenhoek sinds een vijftal jaar. Er is weinig sociale controle, al zijn er wel andere paardenstallen in de buurt en ook enkele weekendhuisjes. Een overbuur die zelf een groot dierenliefhebber is, houdt mee een oogje in het zeil, maar achter de stallen waar het vandalisme vaak plaatsgrijpt, heeft hij geen zicht.
</doc>
<doc id="83" genre="news" gender="M">
Ook hier dreigt situatie met transmigranten opnieuw uit de hand te lopen, maar toch kiest burgemeester ervoor om snelwegparking open te houden
Dilbeek / Groot-Bijgaarden -  Na een relatief kalme periode zijn er opnieuw meer problemen met transmigranten op de snelwegparking in Groot-Bijgaarden. Volgens burgemeester Willy Segers (N-VA) is er extra hulp nodig voor de situatie helemaal escaleert zoals recent in Jabbeke.  Na een relatief kalme periode zijn er opnieuw meer problemen met transmigranten op de snelwegparking in Groot-Bijgaarden. Volgens burgemeester Willy Segers (N-VA) is er extra hulp nodig voor de situatie helemaal escaleert zoals recent in Jabbeke. Na een schietincident tussen transmigranten op de snelwegparking in Jabbeke heeft de burgemeester daar beslist de snelwegparking de komende drie maanden 's nachts af te sluiten. Dilbeeks burgemeester Willy Segers vroeg eerder dit jaar ook al om een sluiting van de parking langs de snelweg in Groot-Bijgaarden. Toen stapelden de incidenten met transmigranten zich op en raakten zelfs enkele vrachtwagenchauffeurs gewond. Tot een sluiting kwam het uiteindelijk niet, maar er werden wel extra maatregelen getroffen zoals de inzet van een privébewakingsfirma en extra steun van de federale politie. Die extra maatregelen zijn zoveel maanden later nog steeds van kracht, maar dat is niet genoeg volgens Segers. “De situatie was een tijdje beter, maar dreigt nu weer helemaal te escaleren”, zegt hij. “Er moet dringend iets gebeuren voor het ook hier weer uit de hand loopt.” Segers dringt zeker niet opnieuw aan op een sluiting van de snelwegparking. “Dat zorgt uiteindelijk enkel voor een verschuiving van het probleem en is slechts een tijdelijke oplossing”, zegt hij. “Al begrijp ik de beslissing van de burgemeester van Jabbeke in zekere zin natuurlijk wel. Hij neemt zijn verantwoordelijkheid op, voor er nog meer gewonden of zelfs doden vallen.” Structureel probleem De burgemeester van Dilbeek pleit dan wel weer voor meer gecoördineerde acties tussen de bevoegde diensten waaronder de federale en de lokale politie. “In Groot-Bijgaarden waren de afgelopen maanden twee dergelijke acties, met groot succes”, zegt hij. “Wij pleiten samen met buurgemeente Asse voor nog meer steun van de federale wegpolitie én meer van zulke grootscheepse controlemomenten op iets regelmatigere tijdstippen. Onze lokale politiezones zullen daar zeker bij willen helpen.” Bij de politiezone Dilbeek bevestigen ze die bereidwilligheid. “Wij sluiten ons aan bij de visie van burgemeester Segers. Onze politiezone is uiteraard bereid om haar medewerking te verlenen aan een breder gecoördineerde aanpak van de problematiek. Dit is een structureel probleem dat om een structurele oplossing vraagt. Op ons eentje kunnen wij als politiezone zelf geen antwoord bieden op de situatie”, aldus Sophie Schuddinck van politie Dilbeek.
</doc>
<doc id="84" genre="news" gender="M">
Uiteraard: topzomer voor Belgische kust (met één opvallende evolutie)
Blankenberge / Oostende / Knokke-Heist / Nieuwpoort -  Het nieuws komt wellicht niet als een verrassing: de horeca aan zee noteerde een topzomer, een van de beste ooit. In juli en augustus trokken 6,8 miljoen dagtoeristen richting kust en noteerden de hotels een bezettingsgraad van negentig procent.  Het nieuws komt wellicht niet als een verrassing: de horeca aan zee noteerde een topzomer, een van de beste ooit. In juli en augustus trokken 6,8 miljoen dagtoeristen richting kust en noteerden de hotels een bezettingsgraad van negentig procent. Met 6,8 miljoen dagtoeristen die in juli richting zee- en strandplezier trokken, noteerde het dagtoerisme een van de beste zomers ooit. Enkel in 2003 trok de kust nog meer dagtoeristen. Toen zakten ruim zeven miljoen toeristen af naar de kust. “Juli was de topmaand. Prachtig weer en een recordaantal uren zon zorgden voor een unieke vakantiesfeer”, zegt een tevreden Franky De Block, voorzitter van Westtoer.
</doc>
<doc id="85" genre="news" gender="M">
Inge schrijft oorlogsverhaal van haar familie neer: “Mensen stierven van verdriet”
Brugge -  In haar boek ‘Alles gaat opperbest!’ combineert de in Brugge geboren en getogen historicus Inge De Bruyne haar passie voor schrijven en geschiedenis met een ontroerend en enig familieverhaal over geloof en wanhoop, verlangen en verdriet tijdens WO I.  In haar boek ‘Alles gaat opperbest!’ combineert de in Brugge geboren en getogen historicus Inge De Bruyne haar passie voor schrijven en geschiedenis met een ontroerend en enig familieverhaal over geloof en wanhoop, verlangen en verdriet tijdens WO I. Een persoonlijke geschiedenis zegt vaak meer dan een algemene, en dat is zeker het geval voor het nieuwe boek van Inge De Bruyne. In onderzoekt ze op een bijzonder originele en treffende manier de familiegeschiedenis van haar grootmoeder, Maria Dewulf. Met dank aan de familie overigens. “Inderdaad, velen hebben thuis wel een oud fotoalbum liggen, maar kennen vaak de mensen op of verhalen achter de foto niet.
</doc>
<doc id="86" genre="news" gender="M">
Kruispunt des doods wordt aangepakt, maar het is voorlopig koffiedik kijken wanneer. “Het blijft een pleister op een open wonde”
Kortrijk / Kuurne -  Minister van Mobiliteit Ben Weyts (N-VA) tekende afgelopen week een onteigeningsbesluit waardoor er een oplossing komt voor het kruispunt van de R8 met de Brugsesteenweg in Kuurne. Toevallig wordt daar net zaterdag een protestactie gehouden.  Minister van Mobiliteit Ben Weyts (N-VA) tekende afgelopen week een onteigeningsbesluit waardoor er een oplossing komt voor het kruispunt van de R8 met de Brugsesteenweg in Kuurne. Toevallig wordt daar net zaterdag een protestactie gehouden. LEES OOK: In stoet trekken vandaag (zaterdag) honderden actievoerders richting de kruising van de R8 met de Brugsesteenweg in Kuurne. Het is een ‘kruispunt des doods’: midden juli stierf er nog een 64-jarige vrouw toen ze onder een vrachtwagen terechtkwam. Joeri Verbeeck zal alvast vooraan lopen in de proteststoet. In 2015 keek hij de dood in de ogen toen een afslaande vrachtwagen aan het kruispunt hem niet opmerkte op de fiets en 600 meter mee sleurde. De nu 20-jarige jongeman overleefde, maar verloor bij het ongeval wel een arm en een oog. Met de actie wil Joeri aankaarten dat het gevaarlijke kruispunt na al die tijd nog niet is aangepakt. Net nu komt er echter schot in de zaak. Deze week ondertekende Vlaams minister van Mobiliteit Ben Weyts (N-VA) een onteigeningsbesluit dat nieuwe ingrepen mogelijk maakt. “Door de onteigening kan het fietspad aan de Tiger Experience worden opgeschoven”, zegt Kuurns eerste schepen Johan Bossuyt (N-VA). “Zo kan er ook een extra verkeerslicht komen dat fietsers voorrang geeft op andere weggebruikers.” Joeri is blij en noemt de ingreep een stap in de goede richting. Ook Christophe Vanderplancke (45), die het initiatief nam voor de protestactie, vindt het positief nieuws. Toch gaat de geplande actie vandaag gewoon door. “Het blijft een oplossing op papier, want tot nu is er niets veranderd”, zegt hij. “Volgens mij wordt het probleem bovendien alleen verplaatst naar een ander punt. Het is een pleister op een open wonde.” Koffiedikkijken Schepen Bossuyt weet ook dat dit niet de ideale oplossing is. “Maar het is in elk geval een verbetering”, aldus de man. Wanneer de aanpassing aan het kruispunt er precies komt, is voorlopig nog koffiedik kijken. “Het zal alleszins niet voor morgen zijn”, geeft Bossuyt toe. “Het plan en het budget zijn klaar en nu kan er ook onteigend worden. Een definitieve timing is er nog niet. Het zal toch nog een paar maanden duren.” De werkgroep KR8 werkt ondertussen aan een mobiliteitsstudie om de verkeersknoop op de R8 te ontwarren, maar dat duurt nog even. “Het blijft moeilijk. De R8 doortrekken en zo de wegen ontlasten van zwaar verkeer, dat is het ideaal”, besluit Bossuyt.
</doc>
<doc id="87" genre="news" gender="M">
Vliegtuigspotters, maak plaats: Glenn (14) en Thibo (13) spotten in hun vrije tijd trucks
Zelzate -  Langs de R4/Kennedylaan kom je ze vaak tegen. Glenn en Thibo nemen er bijna dagelijks foto's van voorbij razende vrachtwagens en zetten die op hun Facebookpagina.  Langs de R4/Kennedylaan kom je ze vaak tegen. Glenn en Thibo nemen er bijna dagelijks foto's van voorbij razende vrachtwagens en zetten die op hun Facebookpagina. Later als job met de vrachtwagen rondrijden is niet meteen hun ambitie, maar tienerjongens Glenn De Block (14) en Thibo De Witte (13) zijn wél gepassioneerd door het nemen van foto's van trucks. Op hun website staan er ondertussen al duizenden. Als de jongens maandag op school over hun vakantie vertellen, dan zal het vast en zeker over hun passie gaan. Uren hebben ze tijdens de zomermaanden langs de R4 gespendeerd, hun camera in de aanslag. “We maakten dit jaar al 40.
</doc>
<doc id="88" genre="news" gender="M">
Garagist blijft niet bij pakken zitten na enorme brand: “Ik hoop heel snel nieuwe loods te vinden”
Pittem -  De brand die twee bedrijven in de as legde in Pittem heeft vanzelfsprekend grote gevolgen voor de zaakvoerders. Toch blijft Xavier Lannoo van XLT, bij wie het vuur ontstond, niet bij de pakken zitten. “Ik wil snel mijn activiteiten voortzetten.”  De brand die twee bedrijven in de as legde in Pittem heeft vanzelfsprekend grote gevolgen voor de zaakvoerders. Toch blijft Xavier Lannoo van XLT, bij wie het vuur ontstond, niet bij de pakken zitten. “Ik wil snel mijn activiteiten voortzetten.” “Onvoorstelbaar hoe snel het allemaal ging. De oorzaak van de brand weet ik min of meer, maar hoe het is kunnen mislopen, begrijp ik niet. Dat is het ergste.” Xavier Lannoo van garage XLT in de Brugsesteenweg in Pittem had vrijdagmorgen een slapeloze nacht achter de rug. Uit angst dat het vuur weer zou opflakkeren en overslaan naar zijn huis ging hij met zijn vrouw en twee kinderen bij vrienden slapen.
</doc>
<doc id="89" genre="news" gender="M">
Langs deze voetweg kunnen kinderen veilig naar school, maar één landbouwer blijft zich verzetten zich tegen de opening
Lubbeek -  Voetweg 60 in Binkom, tussen de Schoolstraat en het centrum van Binkom, is ideaal om kinderen veilig te voet naar school te laten gaan. Maar één landbouwer wil de weg niet.  Voetweg 60 in Binkom, tussen de Schoolstraat en het centrum van Binkom, is ideaal om kinderen veilig te voet naar school te laten gaan. Maar één landbouwer wil de weg niet. De voetweg ligt ter hoogte van de Hulststraat en is een historische verbinding tussen de dorpskern en de woonkern rond de Sint-Rochuskapel. De weg loopt door een prachtige vallei. Zowat de hele Binkomse bevolking wil de weg heropenen, maar de eigenaars zijn het daar niet mee eens. “Er loopt al jaren een rechtszaak over het heropenen van deze voetweg”, zegt Gilberte Muls (Lubbeek Leeft), schepen van Trage Wegen. De eigenaars of pachters willen de weg liever afgeschaft zien, terwijl het gemeentebestuur hem net open wil. Heel de zaak is een impasse terechtgekomen en werd een welles-nietesspelletje tussen advocaten. Volgens de ene werd de weg al meer dan 30 jaar niet meer gebruikt, anderen zagen er nog geregeld wandelaars.” Eén landbouwer Om aan de impasse een einde te maken, gingen alle partijen in het begin van deze legislatuur samenzitten. Om geen risico te lopen de voetweg kwijt te raken, wat een mogelijke uitspraak zou kunnen zijn van de vrederechter, hebben ze toen een overeenkomst met alle partijen gemaakt: de voetweg zou worden verlegd naar de perceelsgrenzen. Op de jongste gemeenteraadszitting lag de definitieve goedkeuring van het nieuwe tracé van de voetweg voor. College én oppositie zijn voorstander om de voetweg te openen op het oorspronkelijke tracé, maar één landbouwer houdt dat tegen. En ondanks de onderhandelingen en eventuele tegemoetkomingen vanwege de gemeente is hij niet geneigd zijn mening te herzien. Vijf jaar terug in de tijd “In de oorspronkelijke rechtspraak is een uitspraak uitgesteld omdat er een overeenkomst was. Die rechtszaak kan worden beëindigd indien er een definitieve verlegging is van de voetweg. De verlegging niet goedkeuren en eenzijdig de dading verbreken vanuit de gemeente zou ons terugvoeren naar de impasse van vijf jaar geleden en is dus geen optie”, zegt Muls. Na de goedkeuring door de gemeente legde de deputatie het nieuwe verlegde traject definitief vast. Het wordt een openbare weg, zodat de gemeente hem kan onderhouden en hij het hele jaar door gebruikt kan worden.
</doc>
<doc id="90" genre="news" gender="M">
Redgy en Christa verkochten na 40 jaar hard werken hun hotel… en belandden toen in hel vol schulden
Koksijde -  Toen Redgy Laembersy en zijn vrouw het hotel/restaurant Le Régent konden verkopen, waren ze ervan overtuigd dat hen een zorgeloze oude dag wachtte zonder financiële problemen. Helaas, niets bleek minder waar. Hun leven werd een hel.  Toen Redgy Laembersy en zijn vrouw het hotel/restaurant Le Régent konden verkopen, waren ze ervan overtuigd dat hen een zorgeloze oude dag wachtte zonder financiële problemen. Helaas, niets bleek minder waar. Hun leven werd een hel. Redgy Lambersy en zijn vrouw Christa Gieren richtten destijds het hotel-restaurant Le Régent in de Albert Bliecklaan in Koksijde op.“Het was keihard werken, maar we kregen veel dankbaarheid van de gasten, onder wie heel wat bekende personen. Dat was voor ons een voldoende stimulans om er lang mee door te gaan. Na veertig jaar vonden we echter dat we recht hadden op een zorgeloze oude dag, zonder financiële problemen .
</doc>
<doc id="91" genre="news" gender="M">
Vijf nieuwe Limburgse vrouwenteams
Dat het vrouwenvoetbal in de lift zit, blijkt ook uit de oprichting van vijf nieuwe Limburgse vrouwenteams. Wij stellen ze hieronder kort aan u voor. DV Bilzen United C “Als autonome damesclub zagen we dat we moesten groeien. Vandaar dat we met een derde ploeg starten”, aldus voorzitter Geert Vandebosch. “Wij tellen zestig leden. En er komen zich spontaan steeds meer speelsters aanmelden. Meisjes kunnen vanaf 14 jaar bij ons terecht. Het is vooral de bedoeling dat ze zich amuseren. Al hebben we zeker op termijn de ambitie om nationaal te spelen.” Bocholt VV “Het vrouwenvoetbal zit in de lift. Dankzij de Red Flames natuurlijk.
</doc>
<doc id="92" genre="news" gender="M">
Nog een jaartje twijfelachtige cijfers over de uitstoot van je nieuwe auto
In Nederland rijden ruim 8 miljoen auto's op de weg. En vrijwel al die auto's stoten flink meer schadelijke stoffen uit dan op papier wordt beloofd. Dat moet nu afgelopen zijn. Elke nieuwe auto die vanaf vandaag wordt verkocht, is strenger getest. Die test maakt duidelijk wat de werkelijke uitstoot is op de weg. Tenminste, dat was de bedoeling. Maar omdat autofabrikanten er niet in zijn geslaagd al hun modellen en alle varianten daarvan op tijd te laten testen, is er een overgangsperiode afgedwongen. Pas vanaf 1 september volgend jaar moet echt elke nieuwe auto die de showroom verlaat strenger getest zijn. En pas dan is van elke nieuwe auto dus ook de reële uitstoot bekend. "Voor een deel van de nieuwe auto's geldt dat nu al", zegt Tom Huyskens van brancheorganisatie Bovag. "Sommige autofabrikanten hebben de deadline wel gehaald. Maar anderen weer niet. De nieuwe test is veel uitgebreider en niet alleen elk model maar ook alle varianten daarop moeten worden getest. Dat zorgt voor enorme drukte bij de testinstanties. Niet alle fabrikanten zijn daar op tijd mee begonnen." Omdat de nieuwe test veel strenger is, zijn veel fabrikanten druk aan het sleutelen geslagen. "Ze vrezen hogere uitstootwaardes door de strengere test", zegt Huyskens. "Dus voeren ze technische aanpassingen door om de uitstoot binnen de perken te houden. Tegelijkertijd moet ook het verbruik niet al te zeer stijgen." Het is een gigantische operatie voor de auto-industrie. Verschillende merken hebben de productie deels stopgezet omdat ze de technische aanpassing nog niet op orde hadden en hebben. En nieuwe modellen die wel klaar zijn, staan nog in de wachtrij bij de testinstanties. "Wij verkopen daarom nu alleen uit voorraad", zegt verkoper Edwin van Dorp van Autohaag Zeeuw in Den Haag. De dealer verkoopt onder meer auto's van Renault, Nissan en Ford. "We hebben een flinke voorraad auto's extra ingekocht. Die vallen nog onder de oude test en die mogen we nog een jaar verkopen." Een nieuwe auto bestellen is lastig. "Niet alle modellen zijn beschikbaar. We kunnen de klant geen levertijd geven", zegt Van Dorp. "En van de meeste auto's weten we nog niet wat de nieuwe uitstootwaarden worden onder de nieuwe testcriteria. Dus weten we ook nog niet wat de prijs zal zijn van die auto's. Want de uitstoot bepaalt de hoogte van de bpm-belasting." Hoewel het kabinet eerder heeft vastgesteld dat een hogere CO2-uitstoot niet mag leiden tot een hogere bpm voor de consument, is dat nog niet geregeld. Onderzoeksbureau TNO heeft opdracht gekregen om de effecten van de nieuwe test na te gaan. De eindconclusie wordt pas volgend jaar verwacht. Pas dan kan het kabinet een nieuwe bpm-tabel bepalen. Dus op dit moment betaalt de koper van een nieuwe auto belasting op basis van de CO2-uitstoot die de auto produceert. Ook als het een auto is die al door de nieuwe test is gegaan en dus volgens de officiële cijfers mogelijk wat meer uitstoot dan een ouder vergelijkbaar model. "We zien wel al dat de uitstoot hoger uitvalt", zegt Maarten Palthe van onderzoeksbureau Jato Dynamis. "Europabreed hebben we al een groep auto's die door de test is. Als we die vergelijken met eerdere gelijke modellen komen we tot nu toe uit op een gemiddelde stijging van de CO2-uitstoot met zo'n 10 gram per kilometer." Daarbij moet gezegd worden dat er een rekenformule is losgelaten op de uitkomsten om de nieuwe test enigszins te kunnen vergelijken met de oude test. Dus eigenlijk is het verschil in de uitstoot groter. Maar niet alle auto's laten een stijging zien. "Fabrikanten komen met aanpassingen, verbeteringen, waardoor een vergelijkbare auto onder de nieuwe test zelfs minder uitstoot", zegt Palthe. "Dat zien we ook. Net zoals we zien dat sommige merken, zoals Volvo, Toyota en BMW, op tijd hebben gereageerd en veel modellen al door de nieuwe test hebben geloodst. Maar bijvoorbeeld Volkswagen, Fiat of Suzuki lijken wat later in actie te zijn gekomen." Autobedrijf Van Oord in Maarssen verkoopt onder meer Suzuki's. "Wij hadden een schokbeweging verwacht, maar eigenlijk is er niets aan de hand", zegt directeur Rijchart van Oord. "Wij hebben gewoon voldoende extra auto's onder de oude test op voorraad ingekocht. Die mogen we in de overgangsregeling nog een jaar verkopen. De klant kan iedere auto krijgen. En over een jaar zijn alle modellen door de nieuwe test gegaan."
</doc>
<doc id="93" genre="news" gender="M">
Nederlandse expert slaat alarm: “Zet leger in tegen tijgermug”
Muggenexpert Bart Knols slaat alarm nu de Aziatische tijgermug zich vast in het Nederlands Limburgse Weert heeft gevestigd. Hij vindt dat de risico’s worden onderschat en pleit voor inzet van het leger. “Ik denk dat het nu toch tijd wordt om het leger in te zetten tegen de Aziatische tijgermug. Als we niets doen verspreidt die zich anders over heel het land.” Muggenexpert Bart Knols en voorzitter Wilfred Reinhold van het Platform Invasieve Exoten vinden het paardenmiddel van het leger niet overdreven. Ze slaan alarm nu het exotische insect zich volgens hen voor het eerst in ons land op een vaste plek heeft gevestigd, namelijk in Weert.
</doc>
<doc id="94" genre="news" gender="M">
Dit mogen we verwachten van het nieuwe seizoen in de provinciale reeksen van het vrouwenvoetbal
De afvoering van derde provinciale blijft links en rechts nog voor enige beroering zorgen. Vooral het feit dat er in tweede provinciale slechts negen ploegen actief zijn, brengt wenkbrauwgefrons teweeg. “Wat als daar links of rechts een ploeg forfait geeft”, vragen sceptici zich af. Nu ja, hoe je het ook draait of keert, in het seizoen 2018-2019 is er één eerste provinciale reeks en twee reeksen tweede provinciale. In die hoogste provinciale reeks schuiven de trainers en naar voor als titelfavoriet. Best begrijpelijk trouwens. Louwel speelde vorig seizoen nog in tweede nationale, is gedegradeerd maar heeft nagenoeg zijn hele kern samengehouden. De Genkse vrouwen halen dan weer voordeel uit het feit dat zij geregeld ‘in hogere sferen’ kunnen gaan putten.
</doc>
<doc id="95" genre="news" gender="M">
Onze KRC Genk Ladies-watcher: “Het zal kwestie zijn van het lange seizoen goed in te delen”
Nadat ze derde gefinisht zijn in de competitie maar - helaas - de bekerfinale verloren, hebben de Genkse Ladies vorig seizoen met verve de kloof met Anderlecht, Gent en Standard gedicht. Ei zo na had KRC zelfs plaats twee in de ranking beet, maar de play-offs waren er net iets te veel aan. Net na de kerstperiode nam Patrick Slegers het roer over van Luk Verstraeten. De Bocholtenaar krijgt nu vanaf het begin van het seizoen de kans om de talentvolle Ladies te smeden naar zijn hand en het onderste uit de kan te halen. Het team werd alvast versterkt. Akkoord, het vertrek van Nadine Hanssen en Lien Mermans is een aderlating. Een verlies aan creativiteit, loopvermogen en grinta. Maar KRC was zelf ook zéér actief op de transfermarkt. Het ging voor een half elftal shoppen bij Standard.
</doc>
<doc id="96" genre="news" gender="M">
Vrouwenvoetbal in de lift
Betty Van Proeyen, algemeen directeur van KRC Genk Ladies, zit al zo’n 15 jaar in het voetbalwereldje. Ze is dan ook niet weinig fier dat haar favoriete sport in de lift zit, maar ze wil nog meer bereiken. Limburgs talent opsporen bijvoorbeeld. “Hiervoor werken we nauw samen met de Genkse topsportschool”, aldus Van Proeyen. “Bovendien organiseert Voetbal Vlaanderen detectiedagen. Dit jaar vinden die plaats op 12 en 19 september in het SportInGenkPark. Hiermee willen we andere provincies weer bijbenen.” In België steeg het ledenaantal intussen naar zo’n 35.000. De Red Flames hebben daar zeker een rol van betekenis in gespeeld. “Niet enkel de kwantiteit neemt toe, ook de kwaliteit is toegenomen. De meisjes kunnen zich beter ontwikkelen.
</doc>
<doc id="97" genre="news" gender="M">
Wie wordt kampioen in vierde provinciale C? Dit is de pronostiek van de trainers
Als we de trainers mogen geloven dan strijden er dit seizoen drie ploegen om de titel: , en . Als we het overzicht van de transfers raadplegen, dan kunnen we niet anders dan ons hierbij aansluiten. had vorig seizoen al titelambities, maar toen liep het nog net mis. Er vertrokken een paar belangrijke pionnen in het tussenseizoen, maar die zijn mede door het aantrekken van Di Sancarlo meer dan waardig vervangen. was vorig seizoen nog tevreden met een eindrondeticket, maar dit seizoen mikt het hoger. Met het aantrekken van Schlierer en co heeft de club zich gericht versterkt. Haar kern is ook breder dan vorig seizoen.
</doc>
<doc id="98" genre="news" gender="M">
Wie wordt kampioen in vierde provinciale B? Dit is de pronostiek van de trainers
en zijn volgens de trainers de titelfavorieten. Best begrijpelijk natuurlijk als je ziet wat een versterkingen zij binnengehaald hebben. Zo kwam bij Herkenrode bijvoorbeeld trainer Steven Nelissen overgewaaid van Zelem met kerels als Houben, Vanoppen, Nelissen, Jans en Celus in zijn slipstream. Vooral Stijn Celus heeft vorig seizoen nog bewezen dat hij een good-old pur sang is. Diepenbeek FC (een fusie van VVDZ en Rooierheide) moet dan weer voldoende gewapend zijn om zowel in derde (met haar A-ploeg) als in vierde (met de B-ploeg) hoge ogen te gooien. wordt dan weer door drie trainers als mogelijke kampioenenploeg bestempeld. Voorwaarde is natuurlijk wel dat trainer Maarten Ruymen van die hele batterij nieuwkomers een elftal weet te smeden. De vier ervaren ex-Habospelers spelen daarbij een cruciale rol. , en zijn in de ogen van de trainers dan weer outsiders. De nobele onbekende in deze reeks zijn twee nieuwkomers: en .
</doc>
<doc id="99" genre="news" gender="M">
Wie wordt kampioen in vierde provinciale A? Dit is de pronostiek van de trainers
Het wordt vooral uitkijken naar . De Lommelaars gaven vorig seizoen pas in de slotfase de eerste plaats uit handen en zijn erop gebrand om revanche te nemen. De club steekt haar ambities ook niet onder stoelen of banken. Ze wil zo snel mogelijk promoveren, punt andere lijn. De spelerskern van vorig seizoen is bijna helemaal samen gehouden en versterkt met enkele ervaren rotten als doelman Devrindt, Sevens en Vliegen, die hun strepen op een hoger niveau al verdienden. De groep is ongetwijfeld voldoende rijp om met de druk van titelfavoriet om te kunnen en het dit jaar wél af te maken.
</doc>
<doc id="100" genre="news" gender="M">
Wie wordt kampioen in derde provinciale C? Dit is de pronostiek van de trainers
De rondvraag bij de trainers liegt er niet om: fusieclub is de grote favoriet om de titel binnen te rijven. Diepenbeek miste vorig seizoen de promotie op een haar na en lijkt nu klaar om in haar eerste jaar na de fusie met Rooierheide een stap hoger te mikken. De grootste concurrentie lijkt uit de hoek van te komen. De ploeg die jarenlang in eerste en tweede provinciale vertoefde, degradeerde vorig seizoen met amper twaalf punten op haar teller. Ze zal erop gebrand zijn om revanche te nemen. Lees: om te promoveren dus. Om dat te bereiken zijn er trouwens verstandige aankopen gedaan. Verder lijken vooral ook en (twee ploegen die vorig seizoen de eindronde speelden) in de running voor de prijzen.
</doc>
<doc id="101" genre="news" gender="M">
Wie wordt kampioen in derde provinciale B? Dit is de pronostiek van de trainers
Dat het koffiedik kijken is wie het laken naar zich toe zal trekken, mag blijken uit de prognose van de trainers. Zij zien liefst zes ploegen in staat om de hoofdvogel af te schieten. Nu ja, ook wij bombarderen en tot huizenhoge favorieten, al zijn en meer dan gevaarlijke outsiders. De kans dat de kampioen uit Opglabbeek komt, schatten we nochtans hoog in. Een seizoen vooraleer ze fusioneren willen zowel de Kabouters als Eendracht wat graag nog eens stunten. Rood-wit bekende kleur door onder meer het spitsenduo Kosten-Palaia binnen te halen, maar de geel-blauwe buren moeten met Luckermans, D’Angelo, Maggen en Geebelen nauwelijks onder doen. Betekent dit dat de Opglabbeekse clubs zijn? Zeker niet.
</doc>
<doc id="102" genre="news" gender="M">
Wie wordt kampioen in tweede provinciale B? Dit is de pronostiek van de trainers
Vliermaal - Henis 4-0, Sp. Kolmont - KVV Hoeselt A 2-4, Sch.-Beverst - Termien 5-2, Munsterbilzen - Habo 5-0, Landen - Nieuwerkerken 1-2, Gravelo - Alken 2-7, Halen - Herk FC 2-1. Ziehier enkele verrassende uitslagen, maar moet er ook een touw aan vastgeknoopt worden? “Het zijn maar oefenwedstrijden in volle voorbereiding”, maken de deskundige trainers zich snel af met een huizenhoog cliché over de gewonnen of verloren vriendschappelijke duels, want één ding is zeker. In hun kaarten laten kijken doen ze niet snel. Een andere zekerheid torent er opnieuw bovenuit. Voor het derde seizoen op rij wordt de meeste titelkansen toebedeeld.
</doc>
<doc id="103" genre="news" gender="M">
Wie wordt kampioen in tweede provinciale A? Dit is de pronostiek van de trainers
wordt kampioen, tenminste als we de trainers mogen geloven. Liefst twaalf van hen duwen de geel-zwarten van trainer Kevin Ulenaers in de favorietenrol. Misschien terecht, zeker als spits Cedriec Vanherck hetzelfde rendement kan halen als de voorbije seizoenen in Hechtel. Zelf hoopt trainer Ulenaers op een plaatsje in de top drie en wil hij tot de laatste speeldag meespelen voor de titel. Toch liggen er natuurlijk kapers op de kust. Zo wil , eens de zure appel van de degradatie verteerd is, al te graag opnieuw naar eerste. en vervolledigen - terecht - het podium van de trainerspronostiek. Daniel Scavone (KFC Eksel) en Tony Heylen (St. Elen) klinken alvast strijdvaardig. Alleen zal moeten blijken of er voor Sandy De Pachter (Eksel) en Tom Cox (Elen) waardige vervangers werden ingehaald. Bij en bij waait er een nieuwe wind.
</doc>
<doc id="104" genre="news" gender="M">
Wie wordt kampioen in eerste provinciale? Dit is de pronostiek van de trainers
Mag het weer wat spannender? Niet meer dat overdonderend overwicht van één ploeg zoals Helson vorig seizoen (zes punten bonus halfweg en zestien bij de eindafrekening). Opnieuw schuiven de trainers één team afgetekend naar voor: . Of het recente verleden zich gaat herhalen? We zijn hoopvol, we vermoeden van niet. Want ook lijkt een sterk geheel tussen de lijnen te brengen. Rudi Simons, de van BB, tipt trouwens op z’n eigen team wanneer hem de vraag wordt gesteld wie er kampioen wordt. Hij steekt zich niet weg. Chapeau! Bij Park reageert Thieu Mertens met wat het gros van de trainers doet: de druk van de eigen ploeg weghouden.
</doc>
<doc id="105" genre="news" gender="M">
Onze THES-watcher: “Ondanks de nieuwe promotie mag THES meteen weer ambitieus zijn”
Ondanks de nieuwe promotie mag THES meteen weer ambitieus zijn. De groep van coach Bart Vanhoudt onderging wel een serieuze metamorfose, met maar liefst elf vertrekkers en dertien nieuwe gezichten. Het bestuur slaagde er om te beginnen in om de meeste sterkhouders (Moutawakil, Battista, Brughmans, ...) aan boord te houden. Daarnaast kreeg de groep in iedere linie een gevoelige kwaliteitsinjectie, met zowel ervaren rotten als jong talent. Achterin zorgen Vanaken en Christiaens voor veel ervaring, maar zeker ook voor de kopbalkracht die THES (zeker na het uitvallen van Van Tilburg) vorig seizoen miste. Ook Nick Hulsmans toonde op rechts al dat hij moeilijk uit de ploeg te krijgen zal zijn.
</doc>
<doc id="106" genre="news" gender="M">
Bombardementen in Idlib verjagen Mosaab (20) niet
Na bijna acht jaar oorlog heeft de Syrische president Assad bijna heel het land weer in handen. Er is nog één provincie in het noordwesten van Syrië die zich hevig tegen een overname verzet: Idlib. De provincie met de gelijknamige hoofdstad huist minstens honderdduizend verzetsstrijders van allerlei verschillende groeperingen en er zijn inmiddels ook honderdduizenden vluchtelingen. De 20-jarige student Mosaab woont in Idlib en is niet van plan om te vertrekken, zelfs niet nu er weer gevechten dreigen. Mosaab vertelt over zijn leven en hoe het getekend is door de oorlog: Het is geen toeval dat er zo veel rebellen in Idlib zitten. Assad sloot de laatste jaren deals met de rebellen. Burgers, verzetsstrijders en families stonden voor de keuze: erken de regering in Damascus, of vertrek naar Idlib. Naast alle rebellen zitten er daarom op dit moment ook zo'n 1,5 miljoen vluchtelingen. Met steun van Rusland, de belangrijkste militaire partner van Syrië, wil Assad de regio heroveren. Gisteren maakte Rusland bekend een militaire oefening uit te voeren voor de kust van Syrië. Daaraan doen 25 schepen en 30 straaljagers mee.
</doc>
<doc id="107" genre="news" gender="M">
FOTO. Veilig wandelpad tussen sporthal en gemeenteschool net klaar voor begin schooljaar
Het wandelpad is minimum 1,5 meter breed en wordt van de voorliggende parkeerstroken afgescheiden door plantvakken, waarin in het najaar een haag, bodembedekkers en enkele boompjes zullen worden aangeplant. Ter hoogte van de schoolingang is een extra parkeerplaats voor mindervaliden voorzien en aan de ingang van de sporthal zijn vijf lange fietsbeugels aangebracht. De totale kostprijs van de werken is 55.000 euro. In september wordt nog een extra zebrapad aangebracht in de Nijverheidsstraat, ter hoogte van het kruispunt met de Kastanjelaan. Op die manier wordt ook de verkeerssituatie geoptimaliseerd voor de wandelaars en fietsers die vanuit de Nijverheidsstraat en Anglo de sporthal en de school willen bereiken. Burgemeester Lagrange: ‘Met de realisatie van het wandelpad zet het gemeentebestuur bij de start van het nieuwe schooljaar verder in op de verkeersveiligheid in de onmiddellijke omgeving van onze scholen en sportaccommodaties.’
</doc>
<doc id="108" genre="news" gender="M">
FOTO. Hijfte-kermis start met  "Gentse Leute"
Een klein podium was het, in een hoekje van de zaal, maar dat deerde het trio niet om er een show met vaart van te maken. Carine was goed op dreef en kreeg de lachers meteen op de hand. De kleinste grap of kwinkslag, als het uit de mond van de Lootse cabaretière komt, krijgt het meteen een dimensie meer. Gekke bekken trekken, daarin was ze zonder meer de evenknie van die andere Gentse grootheid in zijn genre: Fred Geirnaert, op wie leeftijd geen vat lijkt te hebben. Goed voor het sappigste en meest authentieke Gents dat we kennen, en alleen al daarvoor blijf je aan de lippen van "Frid" hangen. Een perfecte tandem met Carine, maar ook met pianiste Ann Lemaitre, die tijdens de Gentse Feesten Geirnaert en ook Karin Tanghe begeleidde in de Cultuurkapel. Niet alleen in sketches, maar ook in Gentse én Franse liedjes blinken ze uit. Geen 'Gentse Leute" ook zonder een goede dosis Romain Deconinck-humor en liedjes, ook al zo'n onvergetelijk monument. Hijfte genoot, niet het minst wanneer Minister van Volksgezondheid Maggie De Block - of was het haar dubbelganger - onverwacht na haar Lootse lezing van vrijdagmiddag haar opwachting maakte in Café Center. Met haar pleidooi tegen pillen, en de voorstelling van haar dieetkookboek.
</doc>
<doc id="109" genre="news" gender="M">
“De spits van Koersel of de middenvelder van Peer, allemaal verdienen ze evenveel aandacht als Kevin De Bruyne”
U weet vast nog wel waar u zich bevond toen Kevin De Bruyne op 6 juli in het Russische Kazan de pegel afvuurde die Brazilië uit het WK kieperde. U juichte thuis met vrienden, u sprong een gat in de lucht voor een reuzenscherm of u trakteerde een rondje in uw stamcafé. Iedereen herinnert zich dat hoogtepunt van het voetbaljaar 2018. Want geen enkele goal of wedstrijd zal die prestatie van de Rode Duivels tijdens het WK in Rusland de volgende maanden nog overstijgen. Maar topsport vind je op alle niveaus. Niet alleen in bomvolle voetbalarena’s, niet alleen met duurbetaalde spelers op het terrein. Net daarom kijken we nu al vol verlangen uit naar het nieuwe seizoen in het Limburgse amateur- en provinciale voetbal, dat dit weekend op gang geschoten wordt. De spits van Koersel, de middenvelder van Racing Peer, de keeper van Nieuwerkerken, allemaal verdienen ze evenveel aandacht als Kevin De Bruyne. Daar zorgen wij voor.
</doc>
<doc id="110" genre="news" gender="M">
VN-onderzoekscommissie stelt schaamtelijke stilte van vredesicoon aan de kaak
Is er ooit iemand harder van een voetstuk gevallen dan Aung San Suu Kyi? Decennialang was de Myanmarese politica een symbool voor vreedzaam verzet tegen een dictatoriale overheid. Het icoon werd in één adem genoemd met mensen als Nelson Mandela en Mahatma Gandhi. Omdat ze het belang van het Myanmarese volk hoger inschatte dan haar eigen welvaren offerde ze grote delen van haar leven op. Maar toen ze na ruim twintig jaar onderdrukking en huisarrest aan de macht kwam in haar land, bleek haar strijd voor democratie slechts voor een deel van dat volk te gelden. Genocide. Dat de islamitische Rohingya in Myanmar een vreselijk lot is beschoren, is al enkele jaren duidelijk. Maar volgens een onafhankelijke commissie van de VN kan de onderdrukking van de minderheidsgroep nu ook officieel als ‘genocidair geweld’ worden bestempeld. Het is een onwaarschijnlijke smet op het blazoen van politiek leider Aung San Suu Kyi, nochtans al decennia een icoon in de strijd voor mensenrechten.  Volksheld als vader. Politiek activisme zit Aung San Suu Kyi in de genen. Haar vader was een nationale held, als generaal in de onafhankelijksheidsstrijd van het toenmalige Birma tegen de Britse kolonisator. Hij werd vermoord toen ze twee jaar oud was. Op 43-jarige leeftijd pakte zij de handschoen op, met vreedzaam verzet tegen de militaire junta die de plak zwaaide in haar  vaderland. Huisarrest. Haar engagement leverde haar 15 jaar huisarrest op. In die periode zag ze haar kinderen nauwelijks, overleed haar echtgenoot op afstand en kwam haar gezondheid herhaaldelijk in het gedrang. Met haar waardige en vreedzame vastberadenheid groeide ze uit tot een internationaal vredesicoon, met een Nobelprijs als hoogtepunt. Lamme leider. Aung San Suu Kyi schopte het via democratische verkiezingen tot politiek leider, zij het met een nog steeds machtig leger naast zich. Toen dat leger aan een bloederige etnische zuivering onder de Rohingya begon, gaf het vredesicoon niet meer thuis. Plots bleek haar universele strijd voor mensenrechten toch niet zo universeel.  Genocide. Zo wordt het lot van de islamitische Rohingya-minderheid in het overheersend boeddhistische Myanmar sinds deze week officieel genoemd. Dat de militaire junta die in het voormalige Birma de plak zwaait de moslimminderheid bloedig onderdrukt, was al geruime tijd duidelijk. Maar in een ontluisterend rapport van 20 pagina’s, opgesteld door een onafhankelijke commissie van de Verenigde Naties, wordt pijnlijk duidelijk hoe erg de situatie is. De onderzoekers spreken van buitengerechtelijke executies, willekeurige vervolgingen en folteringen, verkrachtingen, seksuele slavernij, kindermishandeling en het platbranden van volledige dorpen. Bondig samengevat in het VN-rapport: ‘De ergste misdaden onder het internationale recht’, inclusief ‘genocidaire bedoelingen’. Die gruwelijke misdaden in de schoenen van Aung San Suu Kyi schuiven, is kort door de bocht. Haar partij controleert sinds 2015 het parlement, en de voormalige politieke dissidente is de facto het regeringshoofd van Myanmar. Maar als puntje bij paaltje komt, zwaait nog steeds de militaire junta de plak in het land. Toch vrijwaart haar dat niet van alle schuld, vindt ook de onderzoekscommissie van de VN, die de schaamtelijke stilte van de regeringsleider zwaar aan de kaak stelt. Dat Aung San Suu Kyi noch haar positie als regeringshoofd, noch haar morele autoriteit als democratisch icoon in de weegschaal heeft gelegd om de hele Myanmarese bevolking te beschermen is een onuitwisbare en bloedrode smet op haar blazoen. Verder dan een halfslachtige en zelfs vergoelijkende veroordeling van het geweld kwam ze niet. Voor wie het levensverhaal van de ondertussen 73-jarige Aung San Suu Kyi kent, is haar onwil om zich het lot van de Rohingya aan te trekken nog meer onbegrijpelijk. Al van kindsbeen af ondervond ze de vreselijke gevolgen van een onderdrukkend regime. Toen ze amper twee was, werd haar vader - een generaal en spilfiguur in de Birmaanse onafhankelijksstrijd tegen de Britten - vermoord. Lang leek haar eigen leven een rustiger pad te volgen. Aung San Suu Kyi studeerde, woonde en werkte in het buitenland en trouwde met de Brit Michael Aris, met wie ze twee zonen kreeg. Toen haar moeder ernstig ziek werd, trok ze weer naar haar vaderland. Die periode viel samen met sociale onrust en toenemende onvrede over het militaire regime in Myanmar. En plots bleek politiek activisme toch in de genen van Aung San Suu Kyi te zitten. Als dochter van een nationale held vond haar engagement in de strijd voor democratie meteen een enorme weerklank in het land, tot ongenoegen van de junta. In 1989, enkele maanden nadat ze was teruggekeerd, werd ze onder huisarrest geplaatst. In die loodzware periode werd haar gezondheid zwaar op de proef gesteld, kreeg ze haar zonen jarenlang niet te zien, en overleed haar man op duizenden kilometers afstand aan de gevolgen van kanker. In die 15 jaar stond het Aung San Suu Kyi wel vrij om het land te verlaten en in ballingschap te leven. Maar dat aanbod sloeg ze uit principe herhaaldelijk af. Voor dat engagement voor de democratie kreeg ze in 1991 de Nobelprijs voor de Vrede. Dat zo’n vredesicoon voor een deel van haar volk zo pijnlijk tekortschiet, slaat de internationale gemeenschap met verstomming. Waarnemers gaan ervan uit dat Aung San Suu Kyi zich zo terughoudend opstelt om zich politiek niet te verbranden. Als ze zich luid en duidelijk tegen het geweld zou kanten, is de kans groot dat ze de steun van de militaire leiders zou verliezen. En zonder die steun kan ze helemaal niets betekenen voor de rest van ‘haar’ volk. De vraag is welke prijs Aung San Suu Kyi bereid is daarvoor te betalen. De Zuid-Afrikaanse bisschop Desmond Tutu - een persoonlijke vriend en mede-Nobelprijswinnaar - stelde vorig jaar: ‘Als de politieke prijs die je moet betalen voor het leiden van je land je eigen stilte is, dan heb je te veel betaald.’ ‘Macht corrumpeert niet’, schreef Aung San Suu Kyi in haar boek ‘Freedom from Fear’. ‘Wat corrumpeert, is de angst om macht te verliezen.’ Misschien moet ze haar boek eens herlezen.
</doc>
<doc id="111" genre="news" gender="M">
Lula mag niet meedoen aan verkiezingen Brazilië
Het electoraal hof besloot daartoe in verband met Lula’s veroordeling voor corruptie. De ex-president stond ver voor in de peilingen. Ex-president Luiz Inácio Lula da Silva van Brazilië mag niet meedoen aan de presidentsverkiezingen in zijn land in oktober. Het electoraal hof besloot daar zaterdagochtend (Nederlandse tijd) toe in verband met Lula’s veroordeling voor corruptie. Dat meldt persbureau Reuters. De uitspraak komt niet als een verrassing. De 72-jarige Lula zit sinds april dit jaar gevangen. Hij kreeg twaalf jaar cel opgelegd vanwege corruptie. In Brazilië mag iemand die gevangen zit en in afwachting is van zijn hoger beroep, zoals Lula, zich niet verkiesbaar stellen. Toch besloot zijn linkse Arbeiderspartij Lula naar voren te schuiven als presidentskandidaat. De partij stelt dat Lula onschuldig is. De ex-president is ondanks zijn veroordeling bovendien nog altijd populair onder een grote groep Brazilianen. Hij was president van 2003 tot 2010, en in die jaren haalde hij miljoenen Brazilianen uit de armoede. Buiten de gevangenis waar hij vastzit, kamperen dagelijks groepen aanhangers die roepen om zijn vrijlating. Lula stond in de huidige peilingen op een ruime voorsprong. Volgens cijfers van peilingbureau Datafolha had hij kunnen rekenen op 39 procent van de stemmen. De nummer twee in de race, de rechtse kandidaat Jair Bolsonaro, staat volgens dezelfde peiling op slechts 19 procent. Nu Lula wegvalt, lijkt bij de verkiezingen in oktober alles mogelijk. NRC-correspondent Nina Jurna schreef half augustus al dat de verkiezingen dit jaar “de belangrijkste, maar ook de meest onvoorspelbare verkiezingen worden genoemd sinds Brazilië in 1985 terugkeerde naar de democratie na 21 jaar militaire dictatuur”. Jurna schreef: “De bloeitijd van het land als opkomende economische grootmacht is voorbij. De hoop dat het land na de grote olievondsten in 2008 een wereldspeler zou worden, is weg. Het enthousiasme rond de sportevenementen die Brazilië organiseerde, het WK voetbal (2014) en de Olympische Spelen (’16) is al weer vergeten.” Brazilië kampt met enorme problemen. Zeker 14 miljoen mensen zitten zonder werk, het land maakt de zwaarste economische crisis door in 30 jaar en geweld neemt toe. Jurna: “Vorig jaar waren er bijna 64.000 moorden in Brazilië en in Rio de Janeiro is het leger ingezet om de drugsoorlog op te voeren. Dan is er nog het omvangrijke corruptieschandaal Lava Jato (Wasstraat) dat Brazilië al vier jaar in de greep houdt. 130 politici en topfunctionarissen, onder wie Lula, zitten gevangen.” Lula’s running mate Fernando Haddad, oud-burgemeester van Sao Paulo, wordt nu waarschijnlijk de presidentskandidaat van de Arbeiderspartij. De advocaten van Lula hebben echter al aangegeven in beroep te gaan tegen de uitsluiting van Lula. Het electoraal hof heeft de Arbeiderspartij tien dagen de tijd gegeven om zijn kandidatenlijst aan te passen. Ook mag Lula volgens de uitspraak niet meer verschijnen in spotjes van de Arbeiderspartij op radio en televisie totdat zijn naam van die lijst is verwijderd. Lula hoeft echter niet te worden geschrapt uit de opiniepeilingen, zoals zijn tegenstanders hadden gevraagd.
</doc>
<doc id="112" genre="news" gender="M">
Stadionplein in Amsterdam definitief niet vernoemd naar Cruijff
Na ‘een reeks van fouten en onhandige formuleringen’ heeft Amsterdam vorige week besloten het Stadionplein in Amsterdam-Zuid zijn oude naam te laten behouden. Het Stadionplein in Amsterdam-Zuid krijgt definitief niet de naam van de in 2016 overleden Johan Cruijff. Dat melden AT5 en de Volkskrant zaterdag op basis van eigen onderzoek. De krant en de stadszender van Amsterdam deden een beroep op de Wet openbaarheid van bestuur (Wob) en legden zo “een reeks van fouten en onhandige formuleringen” in het hernoemingsproces bloot. “Ambtenaren en bestuur hebben in hun enthousiasme over het Johan Cruijffplein te weinig stilgestaan bij de zorgvuldigheid van de procedure”, zegt burgemeester Femke Halsema tegen de Volkskrant. Het Amsterdamse college van burgemeesters en wethouders gaat daarom nu op zoek naar een nieuwe locatie, waar omwonenden wél worden betrokken bij het besluitvormingsproces. In de Volkskrant: “Het plein is door een opeenstapeling van slordigheden en onhandige formuleringen bij de naamswijzigingsprocedure ongeschikt geworden als eerbetoon voor Cruijff.” Het idee om het plein met daarop het Olympisch Stadion naar de oud-voetballer te vernoemen rees al snel na het overlijden van Cruijff in 2016. De weerstand tegen het plan groeide vrijwel even snel mee. Een petitie tegen de naamsverandering werd meer dan 3.300 keer ondertekend. Tegenstanders vonden de naam Stadionplein historisch te belangrijk om zomaar overboord te gooien. In het stadion dat dus de naamgever van het plein blijft, werden in 1928 de Olympische Spelen georganiseerd. Dat Cruijff er in 1972 de wereldbeker won met Ajax kon daar in de ogen van de criticasters niet tegenop. Later bleek bovendien dat de Commissie naamgeving openbare ruimten (Cnor), een adviesorgaan, de naamswijziging ook had afgeraden. Uit het Wob-verzoek van de Volkskrant en AT5 blijkt nu dat dat advies “door geklungel van ambtenaren” nooit bij de verantwoordelijke bestuurders op het bureau belandde. Zo sleutelden een medewerker van de Cnor en van stadsdeel Zuid samen dusdanig aan een document, dat het negatieve advies plots positief werd. Dat ging nadrukkelijk zonder kwade opzet, bezweert de huidige burgemeester van Amsterdam Femke Halsema. “Wel blijkt dat ambtenaren en bestuur in hun enthousiasme te weinig hebben stilgestaan bij de zorgvuldigheid van de procedure”. zegt ze tegen de Volkskrant. Jozias van Aartsen, een aantal maanden waarnemend burgemeester in Amsterdam, geeft aan het negatieve Cnor-advies wel te hebben gezien, maar de naamswijziging toch door te hebben gezet. Wetende dat het dossier was opgestart onder zijn voorganger, wijlen Eberhard van der Laan, zette hij door. “Ik ben zelf geen groot voetbalfan. Maar Johan Cruijff zegt ook mij veel, hij is een grote zoon van de stad. Er is mij ook steeds gezegd dat Van der Laan dit wilde. Dus ik zei: Regel dit.”
</doc>
<doc id="113" genre="news" gender="M">
‘Dat heb jij vannacht gedaan met een mes’
Schrijver Arnon Grunberg verblijft veertien dagen in een Vlaams verpleegtehuis en schrijft daar dagelijks over. Om mijn ervaringen in Zuiderlicht in een context te plaatsen, mag ik een dag meelopen in verpleegtehuis De Vijvers aan de andere kant van Gent. In De Vijvers wonen ongeveer 180 mensen, de gemiddelde leeftijd ligt boven de tachtig. Verpleegkundige Linda van afdeling Lavendel ontfermt zich over mij. Ze straalt die typisch verpleegkundige combinatie van mededogen en strengheid uit. Ergotherapeut Karla lost met een paar dames een kruiswoordpuzzel op. Julia heeft wit geföhnd haar en een gezicht dat aan een lief aapje herinnert. „Ik ben 88”, zegt ze, „ik kwam in het ziekenhuis met een longembolie en longontsteking. Toen ik thuiskwam kon ik niets meer. Ik heb acht kinderen, maar kinderen hebben geen respect meer voor ouderen.” We lopen verder. „Een ingewikkeld verhaal”, zegt Linda, „al haar kinderen zijn uit huis geplaatst.” Op de gang zitten Mariette en haar man. „Mag ik met je praten?” vraag ik. „Ja”, zegt ze, „maar aan mijn man moet je niets vragen, want hij weet niets.” We gaan in haar kamer zitten. Kamers worden hier ‘woningen’ genoemd, een beter leven begint met andere bewoordingen. „Ik ga zo naar de kapper”, zegt ze. „Dat is ongeveer mijn enige vermaak.” „Bent u ongelukkig?” vraag ik. „Ik heb een demente man waar ik niets aan heb en ik heb een slechte rug”, antwoordt ze, „maar je moet content zijn. Ik heb veel gereisd en mijn man was braaf. Ik heb geen broers of zussen, geen kinderen, ik ben alleen op de wereld.” Ze gaat naar buiten. „Kom, schatteke”, zegt ze tegen haar man, die op de gang zit, „volg me.” Linda en ik gaan naar Irene. Ze zit in een hoekje van de kamer met een verband om haar linkerarm. „Wat is dat?” vraagt Linda. „Verband”, zegt Irene. „Hoe komt dat?” „Weet niet”, zegt Irene. „Dat heb jij vannacht gedaan met een mes.” Dan is er Jean-Pierre. Hij heeft te weinig zuurstof bij zijn geboorte gekregen, is 65, zit in een rolstoel en kan niet spreken. Zijn tong hangt uit zijn mond, hij heeft speelgoed. Hij woonde hier met zijn moeder, die altijd voor hem gezorgd heeft, maar zij is dood. „Weet hij dat zijn mama er niet meer is?” vraag ik Linda. „Ik denk het niet”, zegt ze. Jean-Pierre slaat met een lepel op zijn rolstoel. Men zou kunnen vragen: is dit nog een mens? Het antwoord luidt: veel mens. Jean-Pierre is mijn evenbeeld. (Wordt vervolgd)
</doc>
<doc id="114" genre="news" gender="F">
Grote merken willen nu mode met streetcred*
De modewereld is geobsedeerd door streetwear. „De jongere generatie wil iets dat opvalt en hen speciaal maakt.” Je hoeft maar één rondje over de herenafdeling van de Bijenkorf in Amsterdam, Rotterdam of Utrecht te lopen om te zien dat de mannenmode van nu bestaat uit hoodies, T-shirts, sneakers, petjes en weinig anders. Bijna alle invloedrijke modehuizen, van Balenciaga en Gucci tot Givenchy, Burberry en Off-White zijn hier vertegenwoordigd. En waar die grote namen voorheen bekend stonden om ambachtelijke afwerking, ingenieuze silhouetten en rijke stoffen, hangen de rekken nu vol met jersey, jersey en nog eens jersey. Zonder uitzondering opgeleukt met knoeperds van logo’s. De modewereld, met name die van de mannenmode, is geobsedeerd door streetwear: casual mode die zijn oorsprong vindt op straat, bij de subculturen van skaters, hiphoppers en surfers. Nu laten ontwerpers zich al sinds de jaren tachtig inspireren door die subculturen, maar nooit eerder waren de luxe merken zó massaal op streetwear gefocust als nu. En dat is niet gek, want er is geen ander modesegment dat nu zo populair is als de mode van de straat. Terwijl de traditionele modehuizen moeite hebben om jonge mensen voor zich te winnen, staan ze bij streetwearlabels in rijen voor de deur, soms zelfs met slaapzak. Omdat die labels hun spullen in beperkte oplages uitbrengen, moet je er snel bij zijn. Fans die misgrijpen zijn vaak bereid in het tweedehandscircuit veel meer te betalen dan de oorspronkelijke verkoopprijs. Bij online marktplaatsen als eBay en Vestiaire Collective zijn marges van 300 procent op tweedehandskleding niet ongebruikelijk. Gewilde labels zijn het Londense skatemerk Palace, Bape uit Japan, het ooit als surfmerk begonnen Stüssy en zeker ook Yeezy, het merk van Kanye West. Op Nederlandse bodem zijn vooral de spullen van het ooit als sneakerwinkel begonnen Patta niet aan te slepen. Maar de meest hysterische taferelen spelen zich toch echt af rondom Supreme, op Gucci en Louis Vuitton na het meest gegooglede modemerk van 2017. Alles waar het logo op staat van het New Yorkse skatemerk, opgericht in 1994, is een verkoopsucces. Zelfs een branded baksteen (à 30 dollar) was in 2016 binnen enkele minuten uitverkocht. Op eBay worden ze momenteel aangeboden voor prijzen van 250 tot 2.000 dollar. In 2017 kocht investeringsmaatschappij The Carlyle Group voor 500 miljoen dollar een belang van 50 procent in Supreme, waardoor de geschatte waarde van het bedrijf nu op 1 miljard dollar staat. Louis Vuitton speelde er slim op in en ging een samenwerking ( collab * in streetwearjargon) met Supreme aan, wat meteen de meest besproken collectie van 2017 opleverde. Dat een Frans modehuis, dat al 163 jaar de elite bedient, een samenwerking met een skatemerk aanging, was een paar seizoenen geleden nog zeer onwaarschijnlijk. Populaire merken op straat, zoals Adidas, werkten juist samen met exclusieve ontwerpers als Stella McCartney en Rick Owens, om mee te liften op hun modestatus. Nu is het andersom: de grote modehuizen smachten naar een beetje streetcred * en kloppen aan bij streetwearlabels. Het Italiaanse luxehuis Fendi gebruikte de typografie van het sportmerk Fila voor een serie logokledingstukken voor vrouwen. Het Britse Burberry strikte het jonge Russische streetweartalent Gosha Rubchinskiy. En Jil Sander benoemde de ex-hoofdontwerper van Supreme tot een van de twee nieuwe creatief directeuren. Het ultieme bewijs dat streetwear serieus wordt genomen bij de grote luxehuizen, kwam toen de Amerikaanse ontwerper Virgil Abloh – zoon van Ghanese immigranten, geen modeopleiding op z’n cv – benoemd werd tot creatief directeur van Louis Vuittons mannenlijn. Abloh was jarenlang de creatieve rechterhand van hiphopster Kanye West voor hij in 2013 zijn eigen label Off-White begon, dat vrijwel direct succesvol was en vaak wordt omschreven als een hybride tussen streetwear en designermode. Zijn eerste collectie voor Louis Vuitton ligt pas begin 2019 in de winkel, maar is nu al de meest besproken mannencollectie van het moment. Voor zijn debuutshow afgelopen juni in Parijs nodigde hij naast de gebruikelijke celebrities, moderedacteuren en inkopers ook zo’n duizend modestudenten en medewerkers van het modehuis uit. Over zijn regenboogkleurige catwalk liep een uiterst diverse groep modellen. Grote logo’s doen het nu eenmaal beter op Instagram Abloh bracht het grootste deel van zijn jeugd op straat door, al skatend en luisterend naar hiphop. Lee Stuart van het Amsterdamse streetwearmerk Patta: „Ontwerpers als Virgil Abloh, Kim Jones, Riccardo Tisci en Demna Gvasalia behoren tot de eerste generatie ontwerpers aan het hoofd bij grote modehuizen die zijn opgegroeid met streetwear.” En dat is terug te zien in hun collecties. Zo is de Georgische Gvasalia als creatief directeur van Balenciaga verantwoordelijk voor het meest begeerde designer-item van de afgelopen paar seizoenen: de Triple S sneaker, ondanks het prijskaartje van 695 euro steevast uitverkocht. Ook maakte hij met zijn eigen label Vetements in 2015 hoodies tot begeerlijke mode-items waarvoor mensen gerust 800 euro betalen. In een interview in de Financial Times zei Gvasalia: „De focus is verschoven van kwaliteit en ambacht naar de uniciteit van een product. De jongere generatie is op zoek naar iets dat opvalt en dat hen speciaal maakt, in plaats van een bijzondere afwerking.” Deze generatie gebruikt voornamelijk Instagram en Snapchat om zichzelf te profileren. En grote logo’s doen het nu eenmaal stukken beter op een klein scherm dan een subtiele snit of verfijnde stofbewerking. Wat het mainstream worden van streetwear ook absoluut een handje heeft geholpen is dat mode al decennialang steeds meer casual wordt. Sinds de jaren zestig zijn kledingvoorschriften meer en meer aan het verdwijnen. Volgens Stuart van Patta moet ook de invloed van hiphop niet worden uitgevlakt, de muziekstroming die onlosmakelijk is verbonden met hoodies, sneakers en T-shirts. „Hiphop is de dominante jeugdcultuur op dit moment en de groei is er voorlopig nog niet uit. De jeugd is altijd de grootste bron van innovatie en heeft daardoor de hoogste relevantie. Ontwerpers als Virgil Abloh en Kim Jones begrijpen dat en gaan waar de jeugd is om hen te bereiken.” Niet voor niets zitten hiphopartiesten als Travis Scott, A$AP Rocky en Kanye West tegenwoordig steevast op de eerste rij bij grote mannenmodeshows. Overigens kijken modehuizen niet alleen de ontwerpen van streetwear af, maar ook de manier waarop die in de markt worden gezet. Streetwearmerken werken namelijk niet met de gebruikelijke twee of hooguit vier collecties per jaar, maar met drops *: kleine hoeveelheden producten die op onregelmatige momenten, verspreid over het jaar uitgebracht worden. Slim, want terwijl tijdens de halfjaarlijkse fashionweek tientallen modehuizen tegelijkertijd om aandacht strijden op sociale media, kies je bij een drop je eigen moment. „En met drops kun je keer op keer een hype creëren”, zegt Stuart. „Het veroorzaakt een gevoel van urgentie en je kunt sneller inspelen op wat er gaande is op straat. Ook neem je de fastfashionconcerns die je willen kopiëren de wind uit de zeilen.” Niet iedereen is enthousiast over de kruisbestuiving tussen de catwalks en de straat. Toen de samenwerking met Louis Vuitton werd aangekondigd op de Instagram-pagina van Supreme (11,2 miljoen volgers) verweten fans het skatemerk het contact met de straat kwijt te raken en voor het grote geld te kiezen. Zo schreef @el_chorie ,,#overpriced #overhyped Only a dumb ass would spent 1200$ on a hoodie”, aangevuld met omlaag wijzende duimen. Want er wringt iets. Het is fans van streetwearmerken niet per se te doen om de esthetiek van de kleren, maar juist om de subcultuur en levensstijl die ze representeren. Streetwear komt per definitie van de straat en is vaak juist een tegenreactie op de mainstream en de heersende mode. Stuart: „Het gemiddelde streetwearshirt is niet zomaar een T-shirt, maar een middel om een boodschap over te brengen. Streetwear is geworteld in heel specifieke subculturen, mensen vereenzelvigen zich met een merk omdat het een rechtstreekse weerspiegeling is van hun lifestyle en interesses.” Dat modehuizen daar graag op meeliften begrijpt hij wel. „Voor die modehuizen tellen alleen de cijfers en streetwear verkoopt momenteel. Wat ze niet begrijpen is dat je uit de bijbehorende cultuur afkomstig moet zijn om het authentiek te kunnen laten zijn. Dat kun je niet faken.” Is de interesse van de nogal veranderlijke luxe-industrie in streetwear iets tijdelijks, of verandert er daadwerkelijk iets in de modewereld? Stuart denkt dat laatste „Hoodies en sneakers hebben nu definitief een plek in de mode veroverd. Maar er komt vast en zeker weer een reactie op. Een renaissance van tailoring *.” En die wedergeboorte laat vermoedelijk niet lang meer op zich wachten. Nota bene Virgil Abloh liet tijdens z’n debuutshow voor Louis Vuitton opmerkelijk veel pakken zien. Boxfresh : de onberispelijke staat waarin sneakers verkeren als ze nét uit de doos komen. Een populaire term in het tweedehands circuit. Collab : afkorting van collaboration , oftewel samenwerking. Deadstock : populaire term op veilingsites, die betekent dat een product – meestal sneakers – niet meer verkrijgbaar is in de winkels en in nieuwstaat verkeert. Vaak afgekort tot DS. Drop : een kleine hoeveelheid zeer exclusieve producten die op een specifiek moment in de verkoop gaan (en vaak binnen enkele minuten uitverkocht zijn). Hypebeast : iemand die precies gekleed gaat volgens de laatste streetweartrends en daar veel geld aan uitgeeft. Geen compliment, want het slaafs volgen van hypes getuigt natuurlijk niet van originaliteit. Het vrouwelijke equivalent is een hypebae . Raffle : een online loting die bepaalt welke geïnteresseerden (die zich van tevoren hebben ingeschreven) een bepaald product mogen kopen. Streetcred : afkorting van street credibility . Een kwalificatie die erop duidt dat je serieus genomen wordt binnen een bepaalde subcultuur. Een popster als Taylor Swift in een Supreme-sweater heeft bijvoorbeeld géén streetcred . Streetwear : casual mode – capuchontruien, T-shirts, sneakers en petjes – die voortkomt uit subculturen van skaters, surfers en hiphoppers. Niet te verwarren met straatmode, de kleren die de massa op straat draagt. Tailoring : het Engelse woord voor ambachtelijk kleermakerswerk – pakken, jassen of overhemden met een goede pasvorm. Min of meer het tegenovergestelde van streetwear. X : een X staat voor een samenwerking. Zoals: Virgil Abloh X Nike.
</doc>
<doc id="115" genre="news" gender="M">
Spotclubs openen maand lang hun deuren
Vilvoorde - September staat weer voor de deur en de sportclubs starten stilaan terug met hun activiteiten en trainingen. Wil je graag sporten, maar kan je niet kiezen uit de vele mogelijkheden? Dan is de Maand van de Sportclub het ideale middel om te proeven van de verschillende sporten die kunnen beoefend worden in Vilvoorde. Van 3 tot 30 september 2018 kan je bij maar liefst 20 Vilvoordse sportclubs gratis lessen volgen. Vooraf inschrijven hoeft niet. Je gaat gewoon op de data en uren die in de folder vermeld staan naar de trainingsplaats van de club. Deelnemen kan zonder verdere verplichtingen en iedere deelnemer is verzekerd via stad Vilvoorde. Het enige wat je nodig hebt, is sportieve kledij en een goed humeur. Voor folders en bijkomende informatie kan je contact opnemen met de dienst sport, administratief centrum Mattenkot, Lange Molensstraat 44, of op 02 255 79 60.
</doc>
<doc id="116" genre="news" gender="M">
VIDEO. Uberdope is terug en concerteert in Charlatan
Gent - Het was een paar jaar stil rond het Gentse hiphoptrio van Uberdope, maar ze zijn terug. In oktober komt er een nieuwe plaat, en ook in oktober spelen ze op uitnodiging van concertorganisator Democrazy een concert in de Charlatan. Wanneer de plaat precies uitkomt maakt de groep later bekend, het concert in de Charlatan is alvast voorzien voor 26 oktober. Lijkt nog een eind weg, maar Democrazy waarschuwde vrijdag dat de helft van de tickets al weg zijn. 'Wow!", moet dan ook de kreet zijn die ze bij Democrazy en Charlatan spontaan uitstoten. Wow is ook de titel van de eerste single uit de nieuwe plaat. Niet uit de promotalk van de platenfirma, maar uit de song zelf komt ook nog volgende tekst: "Paar jaar weg, geen vakantie, het deed niks af van de relevantie.'
</doc>
<doc id="117" genre="news" gender="M">
De eerste kalenders zijn verkocht
Londerzeel - De VZW vriendenkring brandweer post Londerzeel is op 1 september weer van start gegaan met hun jaarlijkse kalenderverkoop. De kalenders worden van deur tot deur verkocht aan de prijs van 5 Euro, waarvan 1 euro per verkochte kalender gaat naar een goed doel Dit jaar hebben zij gekozen voor vzw. OVER HOOP, dit is een lotgenotenwerking voor families met jonge verkeersslachtoffers. Met deze verkoop hopen zij het mooi bedrag van 5000€ te kunnen schenken aan vzw. OVER HOOP.
</doc>
<doc id="118" genre="news" gender="M">
N-VA wil een beter Koekelare door verandering en vooruitgang
Koekelare - N-VA Koekelare trekt met een volledige lijst en vol ambitie naar de kiezer op zondag 14 oktober 2018. N-VA wil volgens lijsttrekker Jolien Lootens en lijstduwer Jan Heus, een beter Koekelare door verandering en vooruitgang, want verandering werkt. “N-VA Koekelare is het enige alternatief op een nieuwe frisse wind in het gemeentehuis. We willen losweken wat vastgeroest zit en via inspirerende ideeën Koekelare een nieuw elan geven.” “Met Jolien Lootens hebben wij de enige vrouwelijke lijsttrekker”, steekt lokaal N-VA-voorzitter Claude Prinzie van wal. “Maar vergis u niet, Jolien staat meer dan haar mannetje. Als notarieel juriste beschikt ze over de nodige capaciteiten om een sterke dossierkennis op te bouwen en een visie en beleid voor een beter Koekelare te ontwikkelen. Jolien is daarom onze toekomst vandaag.” “De jeugd is onze toekomst daarom moet geïnvesteerd worden in een degelijk jeugdhuis met repetitieruimten en een fuifzaal”, vervolgt Claude Prinzie. “De buitenschoolse kinderopvang moet uitgebreid, geprofessionaliseerd en socialer. Er is noodzaak aan ruimere openingsuren en periodes, betere begeleiding en een gespecialiseerde opvang voor kinderen met een beperking. We erven het verleden niet, we lenen de toekomst van onze jeugd.” “Ik ben fier om lijsttrekker te zijn van deze ambitieuze groep politici in spe”, pikt Jolien Lootens enthousiast in. “We hebben de ambitie om Koekelare naar nieuwe hoogten te tillen. Deze groep staat klaar om hard te werken voor Koekelare, want zoals je wellicht weet komt enkel in het woordenboek succes vóór werken. Wie denkt dat hij vooruitgang boekt door stilstand ontbeert duidelijk ambitie.” “In samenspraak met De Lijn moeten we het openbaar vervoer binnen de gemeente en naar Torhout, Diksmuide, Brugge en Oostende optimaliseren. Waar nodig moeten wij als gemeente zelf aanvullen” vervolgt de enige vrouwelijke lijsttrekker binnen het mooie landelijke Koekelare. “Geen eigen vervoersmaatschappij zoals sommige steden voorstellen, maar ondersteunend en aansluitend werken op het aanbod van De Lijn. Zo kunnen we op woensdagnamiddag en zaterdag extra diensten voorzien om jongeren vanuit de buurgemeenten veilig naar de sportclubs te vervoeren. Goede mobiliteit en een goede leefkwaliteit gaan hand in hand.” “Samen met Frans Dereeper duwen wij dit weekend de campagne op gang”, geeft lijstduwer Jan Heus ons nog mee. “We trekken vol vertrouwen naar de kiezer. Met Jolien Lootens kunnen we ons geen betere lijsttrekker voorstellen. Zij is onze kandidaat-burgemeester, onze toekomst vandaag.” N-VA Koekelare pleit ook voor een bredere inspraak via beleidsvoorbereidende wijkraden en burgerinitiatieven. “Wij luisteren niet enkel tijdens verkiezingscampagnes. Inspraak stopt niet na je stem op 14 oktober maar moet aanwezig blijven gedurende de volledige legislatuur”, zo besluit Jan Heus. 1 Jolien Lootens, 2 Claude Prinzie, 3 Lindsey Hosten, 4 Katrijn Dereeper, 5 Frank Boone, 6 Sofie Vanhoutte, 7 Jean Depret, 8 Natacha Bouilliart, 9 Eddy De Clercq, 10 Luc SchollieR, 11 Greta Nouwynck, 12 Jan Anseeuw, 13 Inge Inghelbrecht, 14 Marianne Daenekindt, 15 Mauricette Pante, 16 Geert Asseloos, 17 Melissa Naeyaert, 18 Frans Dereeper, 19 Jan Heus.
</doc>
<doc id="119" genre="news" gender="F">
Bondscoach Roberto Marinez opent nieuw kunstgrasveld in Herne
Herne - Niemand minder dan de succesvolle bondscoch Roberto Martinez kwam gisterenavond in Herne het gloednieuwe kunstgrasveld aan de Hernekouter openen. Spelers en bestuur glommen van trots. De club beleefde een hoogdag waarover nog lang zal gepraat worden. Ze hadden allemaal,van de jongste U6-speler tot de oudste veteraan, de voetbalschoenen opgeblonken en hun outfit van FC Herne netjes in de plooi gestreken. Dat spelers, bestuur van voetbalclub FC Herne maar ook het gemeentebestuur fier was dat een klepper als Roberto Martinez het nieuwe kunstgrasveld kwam inhuldigen, sprak uit alle details. "Als we aan mensen vertelden dat Martinez ging komen, dachten ze dat we aan het zeveren waren. Toegegeven, Martinez en het onooglijke Herne zou je niet meteen linken. Maar hij heeft zich laten overhalen om te komen door onze goede jeugdwerking. Vergeet niet dat wij als klein dorp toch maar mooi een voetbalclub van meer dan 300 leden hebben. En natuurlijk heeft het ook meegespeeld dat iemand binnen de club goed bevriend is met hem", aldus voorzitter Yvan Ricour. Roberto Martinez, de vriendelijkheid in hoogst eigen persoon, knipte het lint door samen met de voorzitter en burgemeester Kris Poelaert nadat hij eerst handjes schuddend door een erehaag van jeugdspelertjes was gestapt. . Nadien voelde hij aan het gras en knikte instemmend. "Jullie hebben er goed aan gedaan om voor dit kunstgrasveld te kiezen voor kurk als basismateriaal in plaats van rubber. Het is duurder maar wel gezonder", aldus de bondscoach. Het kunstgrasveld kostte 450.000 euro waarvan de helft gefinancierd wordt door de gemeente en de helft door de club. FC Herne betaalt gedurende vijftien jaar de som aan de gemeente terug, een termijn die gelijk staat aan de verwachte levensduur van het kunstgrasveld. De meerkost van 13.000 euro door te kiezen voor kurk als materiaal in plaats van rubber neemt de gemeente voor zijn rekening. "Voetbalclubs als Herne zijn ontzettend belangrijk voor het voetbal", aldus Robert Martinez. "Ze geven kinderen de passie voor het voetbal mee, ze investeren in teamspirit en vooral in voetbalplezier. Hier gaat het nog puur om het voetbal". Dat hij na het WK in goede conditie verkeert, kon hij meteen in de praktijk tonen. Hij zag er niet op tegen om met elk team van FC Herne een ploegfoto te maken en holde zo van het ene team naar het andere over het kunstgrasveld, van de U6 tot de eerste ploeg. Voor FC Herne werd het alvast een hoogdag in de clubgeschiedenis.
</doc>
<doc id="120" genre="news" gender="F">
Zaterdag diabetesbeurs in 't Vondel
Halle - Zaterdag 1 september kan men voor de zesde keer naar een diabetesbeurs in cultuurcentrum 't Vondel. Mensen met diabetes en hun familieleden kunnen er allerlei info en tips vinden over alles bij deze ziekte komt kijken. Wie getroffen wordt door diabetes, wordt meteen met heel wat aanpassingen in zijn of haar levensstijl geconfronteerd. Om mensen met diabetes en hun familie wegwijs te maken in wat er allemaal bij deze ziekte komt kijken, organiseert de diabeteswerkgroep van Halle om de twee jaar een diabetesbeurs. Zaterdag 1 september kan men op deze diabetesbeurs terecht in cultuurcentrum 't Vondel in Halle van 9uur tot 13uur. Op de diabetesbeurs zijn farmaceutische firma's aanwezig, mutualiteiten, organisaties rond beweging en gezonde voeding en zo meer. Men kan er kennis maken met diabeetvriendelijke hapjes. Men kan de bloedglucose laten meten en ene gezondheidsrapportje laten opmaken op basis van gewicht, lengte, bloeddruk, hartslag en BMI. Er zijn algemene infosessies gepland over diabetes door dokter Greta Van Pottelbergh en kinesiste Chris Deneyer. Diëtiste Katrien Vandenbroucke geeft een kookdemonstratie. Diabeteseducator Siska Dejonghe leert hoe je voedingsetiketten kunt lezen en er zijn beweegsessies onder leiding van Leen Mariên.
</doc>
<doc id="121" genre="news" gender="F">
Thuismatch op Linkeroever: Rappende broers Kleine Ben en King B staan op Laundry Day
Laundry Day pakt dit jaar uit met een van de acht podia volledig gericht op Nederlandstalige hiphop van het platenlabel Top Notch. Daar zijn ook Kleine Ben (19) en King B (20), twee rappers opgegroeid op Linkeroever, te vinden. De twee maken al muziek sinds hun 11de, maar na een pauze van een paar jaar maken de broers nu een volwassen comeback met nieuwe nummers. Opgroeien in een gezin van zes kinderen met een alleenstaande moeder en ’s nachts op de grond slapen, in de kou, omdat de ramen gebroken zijn: Kleine Ben en zijn broer King B zijn rauw en eerlijk als ze in hun nieuwe nummers over hun kindertijd rappen. “Wij willen mensen laten weten vanwaar we komen en wat we hebben meegemaakt. Zonder iets te verbloemen. We doen dat het liefst in het Nederlands.
</doc>
<doc id="122" genre="news" gender="M">
Lars en Eline filmden hun relatietraining voor VTM-programma: “Jezelf filmen went. Ook als je aan het kussen bent”
Het aftellen kan beginnen voor Lars Vandevoordt (24) en Eline Meus (23) uit Wijer: volgende week krijgt Vlaanderen een inkijk in hun relatie in ‘Koppels’ Televisie “Jezelf filmen went.
</doc>
<doc id="123" genre="news" gender="M">
IJsje
We rijden door Frankrijk met de kinderen op de achterbank. Het valt niet altijd mee om de rust te bewaren dus grijpen we nog weleens terug op een oude tactiek: „Als jullie lief zijn, krijg je bij de volgende benzinepomp een ijsje.”
</doc>
<doc id="124" genre="news" gender="M">
Fietsen zonder gedoe (en dat mag wat kosten)
Het kost wat, die huurfietsen met blauwe voorband. Toch rijden alleen al in Amsterdam ruim 12.000 van die ‘swapfietsen’ rond. „Vroeger werd elk jaar mijn fiets gejat. Het gemak dat je ervoor terugkrijgt, heerlijk.” Wie er eenmaal oog voor heeft, kan ze niet meer missen: de fietsen met blauwe voorband. Een slimme marketinguiting van Swapfiets, een Amsterdams bedrijf dat fietsabonnementen verkoopt. Voor 15 euro per maand krijgen abonnees een omafiets met kettingslot. Wanneer er iets aan de fiets mankeert, komt een fietsenmaker hem repareren, of omruilen (‘swappen’) voor een andere fiets. Nooit meer gedoe, is het motto. Bediende Swapfiets in 2014 alleen nog Delftse studenten, inmiddels rijden 54.000 mensen in Utrecht, Rotterdam, Amsterdam en achttien andere Nederlandse steden op zo’n fiets met blauwe voorband. Ook in België, Duitsland en Denemarken is Swapfiets actief, met nu een kleine 6.000 abonnees. In Amsterdam, waar in het tweede jaar al 12.000 mensen op zo’n fiets rondrijden, is de gemiddelde abonnee 27,4 jaar oud. Ook andere fietsbedrijven beginnen te experimenteren met abonnementen. Op pad met ‘swapper’ Casper Bakker (23), student commerciële economie. Hij en zijn collega’s rijden in kleine auto’s door de stad, en repareren van ’s ochtends acht tot ’s avonds tien swapfietsen. Fietsenrek op het dak, reservewiel, fietspomp en gereedschapskist achterin. Bakker, die het heerlijk vindt om aan zijn eigen fiets te sleutelen („ketting smeren, spannen, banden oppompen en dat-ie dan weer als nieuw voelt, dat is toch heerlijk?”), is onderweg naar een klant die nog geen twee uur geleden, een klapband kreeg. Hij appte de reparatiedienst. Reparaties korter dan 10 minuten worden ter plekke opgelost. Lekke voorband, loszittende voordrager – dat werk. Ander herstelwerk wordt centraal gedaan. Reparaties zijn bij het abonnement inbegrepen. Tenzij de abonnee onverantwoordelijk is omgegaan met zijn fiets: dan wordt ‘nalatigheidstoeslag’ gerekend, meestal de inkoopkosten van het te vervangen onderdeel. Bakker moet elke klant vragen hoe het defect ontstaan is. (Op liegen staat ook een boete.) Wat als iemand te hard een stoepje oprijdt en er een slag in het wiel komt? Vervelend, maar nalatig, legt Bakker uit. Het komt zelden voor dat klanten zo’n toeslag moeten betalen, zegt hij erbij. Over lekke banden wordt sowieso niet moeilijk gedaan. Op z’n dashboard ligt een geplastificeerd A4’tje met instructies: „Maak je elke swap wel epic/een feestje?” Basis voor de Amsterdamse swappers is een loods op Amstel Business Park. Hier staan een paar honderd fietsen in vijf lange rijen. Nieuwe fietsen, fietsen die zijn teruggevonden in het fietsdepot, fietsen waar wat aan mankeert en weer opgelapte. Achterin zes werkstations, bemand door fietsenmakers. Gereedschap aan de wand, fiets aan twee haken. Meestal worden er banden geplakt, wielen gericht en spaken vervangen. De zes fietsenmakers worden geacht negen tot zestien reparaties per dag te doen, afhankelijk van ervaring en moeilijkheidsgraad. Zogenoemde ‘allrounders’ verrichten ondersteunende taken: ze smeren sloten, pompen banden op en maken handvatten vast. Eenmaal opgelapt gaan de fietsen terug de roulatie in. Hoofdfietsenmaker Gregory van der Hoeven (27) overziet de operatie. Elke reparatie wordt vastgelegd in een computersysteem, zodat hij er lering uit kan trekken. Hoe vaker fietsen terugkomen voor reparatie, hoe meer geld dat het bedrijf kost. Van der Hoeven is al structurele problemen tegengekomen. „Te vaak zat er speling in het crankblad, de zadelpenklem raakte te snel los en lagers gingen niet zo lang mee als we willen – op die punten is de fiets inmiddels verbeterd. Daarnaast doen we preventief onderhoud aan elke fiets die binnenkomt. Dan draaien we asmoeren en dragerboutjes vast en smeren we de ketting. Liefst gaat zo’n fiets natuurlijk vier of vijf jaar mee. Uiteindelijk is het de bedoeling dat we hier alleen nog maar banden plakken.” In zo’n abonnementsconstructie snijdt het mes aan twee kanten: zowel klant als aanbieder heeft belang bij een goed product dat lang meegaat. De Swapfiets is daarom geen standaardmodel, maar door Swapfiets ontworpen, zegt directeur Steven Uitentuis. Hij pakt een fiets erbij en wijst: „Dure binnenbanden die niet zo snel lek gaan, slijtvaste ketting en een voordrager in plaats van een bagagedrager, want anders nemen die studenten natuurlijk allemaal mensen achterop – leuk, maar dan gaat binnen de kortste keren het achterwiel kapot.” Uitentuis wil niet zeggen hoe vaak een fiets gemiddeld terugkomt voor reparatie en ook niet hoe lang een fiets mee moet gaan om genoeg te verdienen aan zo’n abonnement. De concurrent leest mee. Abonnementen op fysieke goederen, zoals een leaseauto, maaltijdpakketten, boodschappen of wasmachines zijn in opkomst. Dat blijkt uit recent Europees onderzoek van het ING Economisch Bureau (overigens niet naar fietsabonnementen). Nederlanders zijn wel aanzienlijk minder enthousiast dan de gemiddelde Europeaan. Zeven op de tien Nederlanders ziet niet in wat er aantrekkelijk aan zo’n abonnement is. Wie wel voordelen ziet, is vooral enthousiast over het afdekken van het onderhoudsrisico en het omzeilen van een hoge aanschafprijs. Beide lijken op een fiets minder van toepassing. Die is goedkoper dan een auto of wasmachine, en ook de onderhoudskosten zijn vele malen lager. Sterker: zelf een band plakken of ketting erop leggen kost niets. Maar de aanschafprijs van een fiets is volgens Marieke Blom, hoofdeconoom bij ING, „net hoog genoeg om pijn te doen”. Blom: „Daar komt bij dat er aanvullende diensten in zo’n abonnement zitten, zoals een diefstalverzekering en reparatieservice. Een product aanschaffen mag dan meestal net wat goedkoper zijn dan er een abonnement voor afsluiten, de meerwaarde zit ’m voor consumenten in het afdekken van die risico’s. Nederlanders verzekeren graag.” Swapfietsen zijn verzekerd tegen diefstal (eigen risico: 40 euro, of 100 als de fiets niet dubbel op slot stond). Op die meerwaarde voert Swapfiets-directeur Uitentuis zijn marketing. „We claimen niet dat Swapfiets voor iedereen goedkoper is dan een eigen fiets, dat verschilt per persoon. Liever dragen we de boodschap uit dat je bij ons altijd een fiets hebt die het doet.” Uitentuis vond zelf uit dat driekwart van de abonnees voor een Swapfiets koos omdat het ‘de snelste en goedkoopste weg naar een nieuwe fiets’ was. Voor 10 tot 20 procent was milieuvriendelijkheid de reden – het principe dat fietsen continu rouleren. Uitentuis is voorzichtig om daarmee te pronken: „We zijn er nog lang niet. Elke keer als een van onze fietsen kapot gaat, produceren we afval. Maar het is wel zo dat we ons best doen een zo duurzaam mogelijke fiets te bouwen waarvan elk onderdeel vervangbaar is, zodat ze een optimale levensduur hebben.” De benzineauto’s waar de swappers nu nog in rijden, wil Uitentuis vervangen door elektrische, of door een soort fietskar. Proeven daarmee lopen. Voor Amsterdam is er een ander potentieel voordeel. Amsterdammers hebben er een handje van om fietsen die ze niet meer gebruiken – sleutel kwijt, wiel kapot – achter te laten in een fietsenrek. Ruim 135.000 (15 procent) van de 900.000 fietsen die in Amsterdam geparkeerd staan, zijn volgens de gemeente weesfietsen. Verkeerswethouder Sharon Dijksma (PvdA), bij monde van haar woordvoerder: „Abonneefietsen worden verwijderd of vervangen als ze kapot zijn. Zo kan dit model bijdragen aan onze ambitie om fietsparkeerplekken beter te benutten.” Vooralsnog lijkt het college meer te zien in ‘niet-persoonsgebonden deelfietsen’, die je per rit met een app huurt. „Als Amsterdammers en forensen dat systeem gaan gebruiken, is een tweede of derde fiets die op het station geparkeerd blijft staan niet meer nodig.” Maar juist die deelfietsen werden vorig jaar door het vorige college van de straat gehaald, omdat te veel ruimte zouden innemen. Het idee is nu drie aanbieders onder voorwaarden een nieuwe kans te geven. Swapfiets werkt intussen aan verdere groei. Misschien groeit er zo een nieuwe generatie fietsers op. Waarin iedereen werkende lampjes en remmen heeft, en niemand meer z’n eigen band plakt. Swapfiets is in Amsterdam niet meer de enige aanbieder van huurfietsen. Instabike , van dezelfde eigenaar als het op toeristen gerichte huurfietsenbedrijf A-Bike, biedt sinds november vorig jaar op kleine schaal fietsabonnementen aan, tegen nagenoeg dezelfde tarieven en onder gelijke voorwaarden als Swapfiets. De Amsterdamse fietsenproducent Vanmoof is er drie maanden geleden ook mee begonnen. Volgens medeoprichter Taco Carlier gaat nu al tweederde van alle ‘Smart’-fietsen (898 euro) in zo’n abonnementsconstructie over de toonbank. Klanten betalen eenmalig 99 euro ‘sleutelgeld’ en 19 euro per maand. Ook Vanmoof repareert kosteloos, weliswaar alleen in de winkel, en vervangt (of vindt!) je fiets als-ie gestolen wordt, zonder eigen risico. Abonnees kunnen in het buitenland ook een Vanmoof lenen, als daar althans een winkel is. Carlier: „Al langer ontwikkelen we onze fietsen met dit model in ons achterhoofd. Ze zijn daarom uitgerust met technologische componenten als een automatische kettingspanner en een simkaartje om vermiste fietsen terug te vinden. Om deze constructie rendabel te maken, moet de fiets minstens een paar jaar meegaan zonder al te grote reparaties. We overwegen klanten te stimuleren netjes met hun fietsen om te gaan, bijvoorbeeld met een puntensysteem dat bepaalde voordelen oplevert. Ik vind het in ieder geval mega-interessant. Ik denk echt dat dit de toekomst van de fietsenmarkt is.”  Hilde Nugteren (28) , marketeer bij CrowdAboutNow Drie weken abonnee, nog geen reparaties. „Ik werd lid omdat in één week twee fietsen van me gestolen werden. Alle twee hadden ze rond de 180 euro gekost, inclusief slot. Ik had even geen geld om weer zo’n bedrag neer te tellen. Of eigenlijk had ik er vooral geen zin meer in. Ik heb het uitgerekend, en aangezien mijn tweedehands fietsen meestal niet langer dan een jaar meegaan, ben ik met een Swapfiets voordeliger uit. Ik fietste bovendien vroeger altijd door als mijn fiets allerlei mankementen had, zoals handremmen die het maar half doen. Nu ben ik niet langer een gevaar op de weg.” Frank Mallens (26) , student Sinds januari abonnee, één swap vanwege een slag in het wiel. „In een jaar tijd zijn twee van mijn fietsen gestolen. Ik had geen zin om weer een tweedehandsje te zoeken. 15 euro per maand klinkt erg weinig, al hou ik wel in de gaten dat ik niet te veel van die kleine abonnementen afsluit. Swapfiets is een uitkomst voor al die kleine irritaties die met fietsen gepaard gaan: ketting eraf, band lek… Ik kan zelf een band plakken, toch ging ik er altijd mee naar de fietsenmaker. Als ik straks een baan krijg, ga ik misschien toch weer een eigen fiets kopen. Een goede – dus niet meer van een junk – waar ik ook goed voor ga zorgen.” Flip van Rooijen (32) , operationeel manager bij Twelve. Twee maanden lid, één swap vanwege een klapband. „Elk jaar wordt mijn fiets gejat. Ik zat inmiddels op nummer zeven – hondsvermoeiend. Ik weet dat leasen in principe nooit goedkoper is dan aanschaffen. Maar het gemak dat je er voor terugkrijgt, is heerlijk. Van m’n pa moest ik vroeger altijd mijn eigen banden plakken, maar dat doe ik al een poosje niet meer. Met Swapfiets hoeft het ook niet meer. Wat zeg je, nalatigheidstoeslag? Ha, goed om te weten, dat wist ik niet.”
</doc>
<doc id="125" genre="news" gender="M">
Van je Tesla  een stationcar maken (zonder dat Tesla het weet)
Auto’s Floris de Raadt liet zijn Tesla tot stationcar verbouwen. Een riskante klus: uit voorzorg vroeg hij Tesla niet om toestemming. Het is een station en toch is dat niet het goede woord, zegt Floris de Raadt. Zijn omgebouwde Tesla is een shooting brake , een stationcar die van oorsprong een coupé, sedan of hatchback was. Hij noemt als voorbeeld de sportwagens die Aston Martin in de jaren zestig in kleine oplage tot station-achtige auto’s met achterklep liet verbouwen, en de latere Lynx Eventer op basis van de Jaguar XJ-S coupé. Maar de donorauto kan net zo goed vier deuren hebben. „Een shooting brake is gewoon een niet-station die je ombouwt tot een station.”
</doc>
<doc id="126" genre="news" gender="M">
Alsof Chirbes na zijn dood pas uit de kast kon komen
Paris-Austerlitz vertelt het verhaal van een jonge Madrileense schilder die na een familieruzie zijn toevlucht zoekt in Parijs en daar een grote liefde beleeft met een oudere arbeider. Het boek is de indrukwekkende afsluiting van een magistraal oeuvre, schrijft onze recensent. (●●●●●)
</doc>
<doc id="127" genre="news" gender="M">
Eerste steenlegging nieuw kinderdagverblijf
Landen - De eerste steen van het nieuwe stedelijk kinderdagverblijf is officieel gelegd. Begin deze legislatuur besliste het stadsbestuur om een nieuw stedelijk kinderdagverblijf te bouwen. Dat was nodig om de lange wachttijden te beperken en tegemoet te kunnen komen aan de stijgende vraag naar kinderopvang. Door de bouw verdubbelt de capaciteit tot 96 opvangplaatsen. Op lange termijn kunnen deze plaatsen nog uitbreiden in de bestaande leefgroepen. Onder impuls van OCMW-voorzitter Eddy Vandenbosch (SP.A)en omdat dit de procedure zou vergemakkelijken werd eind 2015 gekozen voor de site van het Woonzorgcentrum Oleyck als locatie voor het nieuw gebouw. In het gebouw komt ook het Huis van het kind. Schepen van Welzijn Greta Vanermen (N-VA) licht toe dat de dienst Welzijn, tijdens deze legislatuur omwille van de vele en ambitieuze projecten is uitgegroeid van een dienst met twee personeelsleden naar een dienst met zes werknemers. “De erkenning als “Huis van het kind”, de uitbreiding van de dienst, het aantal diensten, projecten, evenementen die worden aangeboden door de dienst Welzijn zorgden ervoor dat de huidige locatie al snel te klein werd waardoor we besloten hebben deze onder te brengen in de benedenverdieping van het nieuwe gebouw.” De fysieke aanwezigheid van het consultatiebureau Kind & Gezin en de dienst Welzijn in het kinderdagverblijf zorgt voor een nauwere samenwerking met de artsen, verpleegkundigen en vrijwilligers. Dit heeft een positief effect op de kwaliteit van de dienstverlening naar de Landenaren toe. Met deze groeiende welzijnscampus wil het bestuur aandacht hebben voor laagdrempeligheid, toegankelijkheid en mensvriendelijkheid in de dienstverlening. “Deze welzijnscampus moet een plaats zijn waar je met al je vragen over welzijn en het Lokaal Sociaal Beleid terecht kan, zonder stigmatisering.” Frank Stevens (SP.A): “Door het kinderdagverblijf op deze locatie te bouwen zorgen we niet alleen voor een uitbreiding van de capaciteit, we creëren ook een situatie die positieve effecten zal hebben op de gezondheid van de ouderen op deze site. Onderzoek wijst uit dat interactie met kinderen een goede remedie is tegen vereenzaming van de ouderen die in een serviceflat of woonzorgcentrum verblijven. Deze visie zorgt ervoor dat het kostenplaatje vandaag iets hoger uitvalt maar dat je op lange termijn geen extra gebouwen moet zetten omdat het aantal opvangplaatsen in het huidige gebouw systematisch kan verhoogd worden.” De personeelsparking is reeds aangelegd, de fundamenten staan er en de ruwbouw van de benedenverdieping is zo goed als klaar.
</doc>
<doc id="128" genre="news" gender="F">
Nieuwe metingen voor geluidsschermen
Vooral de bewoners van de Kanaalstraat in Massenhoven en de Watersportlaan in Viersel hebben veel last van de snelweg. Zonder werkzaamheden schommelt het lawaai in de Kanaalstraat constant tussen 90 en 95 decibel. Idem dito voor Viersel, maar daar ligt de E313 iets hoger. Zo gaat een stuk van het lawaai verloren. In 1998 schreven we al artikels over de gewenste geluidsmuren. De kritische grens ligt op 80 decibel, en die wordt overschreden. Intussen werkt het Agentschap Wegen en Verkeer met een prioriteitenlijst, waardoor bijvoorbeeld Beringen, waar de huizen verder van de E313 liggen, wel een geluidsmuur kreeg, en Massenhoven en Viersel niet. In de vorige legislatuur bezocht een afvaardiging van het gemeentebestuur het kabinet van toenmalig bevoegd minister Hilde Crevits (CD&V). Uit een checklist van trillingen en geluid bleek toen dat Viersel en Massenhoven niet in aanmerking kwamen. “We hebben nu gevraagd om nieuwe metingen uit te voeren”, zegt burgemeester Luc Van Hove (CD&V). “Mocht het nodig zijn, zijn wij als gemeente ook bereid een bijdrage te leveren.” (kma)
</doc>
<doc id="129" genre="news" gender="F">
Vijfhonderd senioren openen Jumping Zandhoven
Het orkest De Amimo's zorgde voor muzikale ambiance. Ieder bezoeker kreeg een gratis consumptie, een bon voor twee koffiekoeken, een bloemetje en een bon om zondag tegen inruiling op de jumping nog een pannenkoek te krijgen. Verder kon men genieten van hoogstaande paardensport. Het hele weekend zijn er wedstrijden en ook stuntdemo's in de piste achter De Populier. Vanaf 13u is er gratis kinderanimatie. Frans Sluyts
</doc>
<doc id="130" genre="news" gender="M">
GBS De Driehoek verwelkomt tien kleuters
Ook voor haar wordt het haar eerste schooljaar in Oelegem. Tot nu toe werkte ze in Zandhoven. Ze hielp de kleuters de vlinder te zoeken met hun naam erop en dan mocht het lint geknipt worden. Het nieuwe kleuterklasje ziet er met een felle gele kleur heel vrolijk uit. Er zijn twee klaslokalen omgebouwd om de kleuters te ontvangen. “In de loop van het schooljaar komen er nu al zeker nog vijf kleuters bij “zegt directrice Marleen Ruymaekers.
</doc>
<doc id="131" genre="news" gender="M">
Zo laat een gebarentolk doven genieten van Def Rhymz
Ze ziet eruit alsof ze iets te enthousiast is voor de muziek die van het podium komt. Handen heen en weer, op en neer, druk gebarend en ieder nummer lijkt ze hard mee te zingen. Van 'Sex on the beach' tot 'Summer Love'. Nee, Hanneke de Raaff (36) is geen superfan, maar de nummers van de jaren 90-formatie T-Spoon zet ze ter plekke om naar gebaren. Hanneke is een zogeheten 'muziektolk'. Bekijk in de video hieronder hoe Hanneke muziek tolkt: De muziektolk is een tolk die gespecialiseerd is in het overbrengen van de klanken, het ritme en de sfeer van de muziek. Voor horenden zo vanzelfsprekend, maar voor doven nauwelijks waar te nemen zonder iemand als Hanneke. Er zijn er zo'n veertig actief in Nederland. Vandaag werkt Hanneke voor Tascha Kruzdlo (32). Ze is met een groep van veertien horende collega's naar festival 'Strand' in Utrecht. "Dit is de eerste keer dat ik gebruik maak van een muziektolk. Normaal ga ik vooral met andere doven op stap. Nu vond ik echt dat ik iemand als Hanneke nodig had want dan maak ik gewoon alles mee. Ik kan met mijn collega's praten en ook nog eens de muziek mee beleven. Bovendien is het ook allemaal muziek uit mijn tijd." Het inhuren van Hanneke gaat af van de 30 uur per jaar, die een dove of slechthorende gesubsidieerd gebruik mag maken van een tolk. In Nederland wordt te weinig rekening gehouden met doven, en dus ook met hun tolken vindt Hanneke. Zo willen organisatoren vaak dat de tolk zelf een kaartje koopt voor het evenement. "Vanavond stond het festival er wel voor open, maar in Nederland krijg ik nog vaak te horen dat ik niet mee naar binnen mag met mijn klant om mijn werk te doen, of zelf een kaartje moet kopen. In de VS is het hebben van een gebarentolk de normaalste zaak van de wereld. Hier zijn we dus nog niet zo ver. Dat begrijp ik niet." Het duurde wel even voor Hanneke gewend was aan het vertalen van muziek. "In het begin duurde het uren voor ik de tekst en bijbehorende gebaren van een bepaald nummer kende, maar gelukkig komen ook vaak dezelfde gebaren terug. 'Liefde en 'i love you' worden het meest gebruikt. " Hanneke vindt de interactie met de mensen waarvoor ze werkt het leukst. "Vooral als zij een topavond hebben gehad en van de muziek hebben genoten. En zeggen: 'dat ene nummer heeft me zo erg geraakt. Ik begreep wel een beetje waar het over ging, maar niet precies. Nu ken ik het en ik vind het fantastisch.' Dan denk ik: top, daar doe je het voor." Vanavond is haar missie ook geslaagd. Klant Tascha kent via Hanneke inmiddels de tekst en de emoties van het Def Rhymz-nummer 'Schudden'. Voor wat dat waard is natuurlijk. Tascha kan er in ieder geval hard om lachen samen met haar collega's.
</doc>
<doc id="132" genre="news" gender="M">
Analisten: Noord-Korea bereidt militaire parade voor
Het land viert volgende week zondag zijn zeventigjarig bestaan en verwacht dan gasten uit binnen- en buitenland. Mogelijk is de Chinese president Xi Jinping één van hen. In Noord-Korea wordt de laatste hand gelegd aan de voorbereiding van een nieuwe militaire parade. Dat concluderen experts van het Middlebury Instituut na het bestuderen van satellietbeelden, meldt persbureau Reuters.
</doc>
<doc id="133" genre="news" gender="M">
Gratis Sjachermarkt op domein Monnikenhof van Vlierbeek
Geetbets - Op domein Het Monnikenhof van Vlierbeek vindt zondag 2 september van 10 tot 18 uur een gratis Sjachermarkt plaats. Het gaat om een verfijnde rommel- en brocantemarkt. Op een gezellig terras kan je terecht voor 'een hapje en een natje'. Voor de kinderen werden springkastelen 'opgetrokken'. De toegang is gratis.
</doc>
<doc id="134" genre="news" gender="M">
Frans-Belgische herdenkingsplechtigheid in Machelen
Zulte - Het is een traditie dat er op de zondagmorgen van de Septemberkermis in Machelen een herdenkingsplechtigheid plaats vindt voor de slachtoffers van de eerste en tweede wereldoorlog. Het Frans-Belgisch Coördinatiecomité onder leiding van Geert De Boever nodigt iedereen uit om deze herdenking op de honderdste verjaardag van het einde van de eerste wereldoorlog bij te wonen. De plechtigheid wordt bijgewoond door een vertegenwoordiger van de koning en vertegenwoordigers van de Franse en Britse ambassade. Broederstad Halluin vertegenwoordigt de Franse bevolking. De plechtigheid wordt opgeluisterd door de Koninklijke Fanfare De Leiezonen en het zangkoor Gaudate en de leerlingen van de Vrije Basisschool Leiebloem. In Machelen alleen al sneuvelden in de Eerste Wereldoorlog meer dan 600 Franse soldaten. Het Franse militaire kerkhof is een beschermd monument en een verzamelde rustplaats voor gesneuvelde Franse soldaten. Het is één van de drie grote Franse nationale begraafplaatsen in Vlaanderen, naast Saint-Charles-de-Potyze (Ieper) en het massagraf op de Kemmelberg. Het is een begraafplaats, die bijna volledig in het teken staat van het geallieerde Bevrijdingsoffensief. Er liggen nu 750 militairen begraven, die voornamelijk gestorven zijn na 14 oktober 1918. Een groot deel kwam om tijdens de gevechten tussen de Leie en de spoorweg Gent-Kortrijk, in de onmiddellijke omgeving van Machelen, tussen 19 en 31 oktober 1918. Het Franse militair kerkhof werd na de oorlog, in 1919, door het toenmalige gemeentebestuur van Machelen aangekocht en aangelegd als laatste rustplaats voor Franse soldaten die in de regio sneuvelden. Bij een uitbreiding van het kerkhof enkele jaren later werden nog andere Franse gesneuvelde soldaten vanuit de regio overgebracht. De Franse militaire begraafplaats in het dorpscentrum is eigendom van de Franse staat en wordt door onze zuiderburen ook volledig onderhouden. Het werd tegelijk ook een begraafplaats van het British Commonwealth, toen men in 2013 ontdekte dat één van de daar begraven soldaten geen Fransman maar een Brit was. Elk jaar wordt in Machelen een Franse militaire plechtigheid georganiseerd op de 1e zondag van de maand september. De stijlvolle herdenking wordt gedragen door de gemeenschap van Machelen en het Frans-Belgische Coördinatiecomité. Er wordt telkens een vredesboodschap met kleurrijke ballonnen de wereld in gestuurd door de schoolkinderen van Machelen. De koning laat zich iedere keer vertegenwoordigen en er zijn ook Franse en Belgische ere-detachementen. De Noord-Franse stad Halluin, die verbroederd is met Zulte, treedt op als Franse afgezant. 9 uur: Ontvangst van de personaliteiten door de burgemeester en de voorzitter. 9.30 uur: Aankomst van de vertegenwoordiger van Z.M.de Koning, en plechtige H. Mis opgedragen aan de Franse en Belgische soldaten gesneuveld op het veld van eer. 10.30 uur: Bloemenhulde aan de monumenten van de gesneuvelden van Machelen en op het Frans kerkhof. 12 uur: Toost op de Frans-Belgische vriendschap in de Guldepoort, aangeboden door het gemeentebestuur van Zulte.
</doc>
<doc id="135" genre="news" gender="M">
De winnaars en verliezers van de transferzomer: drie ‘kleintjes’ kochten geweldig, toppers lieten het afweten
Na een drukke transferzomer zijn er altijd winnaars en verliezers. Zo ook na die van 2018. Hoog tijd om de vijf positieve en vijf negatieve verhalen van de mercato op te lijsten.  Na een drukke transferzomer zijn er altijd winnaars en verliezers. Zo ook na die van 2018. Hoog tijd om de vijf positieve en vijf negatieve verhalen van de mercato op te lijsten. WINNAARS De Reds haalden vorig seizoen de finale van de Champions League met frivool voetbal. Deze zomer werd de kern van Jürgen Klopp alleen maar versterkt. Met Alisson Becker werd een topdoelman in huis gehaald, met Nabi Keita en Fabinho twee sterke middenvelders en met Xherdan Shaqiri extra offensieve kwaliteit. Mo Salah, Roberto Firmino en Sadio Mané bleven in Liverpool, dat weer eens mag dromen van een Premier League-titel. Wie de meest succesvolle voetballer van de voorbije jaren in huis haalt, is altijd een winnaar. Juventus stuntte met de komst van Cristiano Ronaldo. De Oude Dame boert financieel al geweldig door de aanwezigheid van de Portugees en kan nu naast een sterke defensief ook leunen op een aanval van wereldklasse. Douglas Costa werd definitief overgenomen van Bayern, terwijl Emre Can gratis overkwam van Liverpool en Joao Cancelo nu al vlamt op de rechtsback. En Leo Bonucci keerde met hangende pootjes terug van Milan. Het ontbrak Atlético Madrid de voorbije seizoenen vooral aan breedte in de kern om Barcelona en stadsrivaal Real het vuur aan de schenen te leggen in La Liga. Daar kwam deze zomer verandering in. Thomas Lemar werd gehaald bij Monaco, Rodri is een uitstekende spelverdeler die overkwam van Valencia, Nikola Kalinic is nu de back-up van Diego Costa, Santiago Arias kwam van PSV en Gelson Martins werd transfervrij gehaald bij Sporting Lissabon. Plus Antoine Griezmann bleef gewoon bij Atlético, net als Jan Oblak en Diego Godin. Betis gaf deze zomer evenveel uit als Anderlecht: 27,5 miljoen euro. Maar de Spaanse nummer zes van vorig seizoen had misschien wel de meest indrukwekkende zomer van alle clubs in Spanje. William Carvalho, al jaren gelinkt aan clubs uit de Premier League, koos verrassend voor Betis. Sidnei is een goede verdediger die werd weggeplukt bij La Coruna, terwijl toptalent Giovani Lo Celso wordt gehuurd met aankoopoptie van PSG. Antonio Barragan en Sergio Canales zijn technisch vaardige Spanjaarden en Takashi Inui deed de Rode Duivels even bibberen op het WK. Man United, Man City, Chelsea, Arsenal...? Nee, het waren Fulham, Everton en West Ham die deze zomer buitengewone zaken deden. Promovendus Fulham scoorde met nieuwe aanwinsten als Jean Michaël Seri, Aleksandar Mitrovic, Sergio Rico, André Schürrle en Luciano Vietto. De Toffees waren dan weer slim door spelers in huis te halen als Richarlison, Yerry Mina, Lucas Digne, Kurt Zouma, Andre Gomes en Bernard. Ook West Ham deed goede zaken met onder andere Felipe Anderson en Issa Diop. VERLIEZERS Cristiano Ronaldo verliet het Madrileense nest voor 117 miljoen euro en dus werd er gespeculeerd: wie zou De Koninklijke halen als nieuwe ‘Galactico’: Eden Hazard, Neymar, Kylian Mbappé...? Uiteindelijk werd het… Mariano Diaz. Real haalde wel Thibaut Courtois in huis als nieuwe topkeeper, maar daar bleef het wat bij. Diaz, vorig seizoen goed voor achttien goals bij Lyon, kreeg meteen ook het nummer zeven van Ronaldo. Dat zijn . Het was een stille zomer in de Bundesliga en dus ook bij Der Rekordmeister. Arturo Vidal, Sebastian Rudy en Juan Bernat verlieten de stal, terwijl Douglas Costa definitief naar Juventus trok. In de plaats kwamen Leon Goretzka met een vrije transfer en het Canadese talent Alphonso Davis. Niet meteen een sprong voorwaarts dus voor Bayern, waar Roberto Lewandowski een zomer lang aasde op een transfer. De titel lijkt een uitgemaakt zaak, maar om Europees te scoren was er meer nodig. Van “meer nodig” gesproken. Bij Manchester United werd deze zomer wel 82,7 miljoen euro uitgegeven maar 59 miljoen euro daarvan ging naar Fred. Een talentrijk en fysiek sterke middenvelder, maar niet meteen een wereldtopper. Diogo Dalot kostte 22 miljoen euro maar is amper 19… Er vertrok geen sterkhouder maar de Red Devils willen stadsrivaal City bijbenen en dat lijkt met deze zomer verre van een mogelijkheid. Schalke wil de sprong maken richting Bayern. Die Köningsblauwen werden vorig seizoen al met ruime voorsprong tweede maar de club uit München bedreigen, dat is toch nog een andere zaak. Zeker als je beste speler, Leon Goretzka, met een vrije transfer richting Bayern trekt. Ook de talentvolle Max Meyer vertrok met een gratis transfer, net als toptalent Tilo Kehrer voor veel geld naar PSG. Dat maakt de komst van Sebastian Rudy en Suat Serdar niet goed. Schalke kijkt best eerst naar beneden (lees: Dortmund). Het was een seizoen om snel te vergeten voor Sporting Lissabon, met een aanval van hooligans op de eigen spelers als dieptepunt. Dat resulteerde in een zomer vol uitgaande transfers. William Carvalho, Cristiano Piccini, Rui Patricio, Seydou Doumbia, Bryan Ruiz, Gelson Martins en Rafael Leao zochten allemaal andere oorden op. Die laatste vijf deden dat transfervrij... : Marseille (wegens geen degelijke spits gekocht en heisa rond Mario Balotelli)
</doc>
<doc id="136" genre="news" gender="M">
Slachtoffer (61) van brand blijkt met meerdere messteken te zijn omgebracht terwijl man in de tuin werkte
Gerty Vanhoef (61) uit Elen is niet gestorven in de brand die haar huis verwoestte. Ze werd gedood met een mes, waarna de dader brand stichtte. Dat blijkt nu uit het gerechtelijk onderzoek. Van de dader is vooralsnog geen spoor. Wat een tragisch overlijden leek na een woningbrand, blijkt nu moord te zijn geweest. De brand die op dinsdag 28 augustus het echtelijk huis in het gehucht Elen bij Dilsen-Stokkem ­verwoestte, is aangestoken. De vrouw is niet door de vlammen omgekomen maar werd voordien gedood met ­verschillende messteken. Het parket is een onderzoek gestart. De feiten dateren van afgelopen dinsdag. De historische hoeve van de familie Bohnen-Vanhoef vatte vuur in de vooravond.
</doc>
<doc id="137" genre="news" gender="M">
Verdwenen Kamphuis nam mogelijk trein naar Trondheim
AMSTERDAM - De bezorgdheid bij familie en vrienden van de sinds 20 augustus in Noorwegen verdwenen Arjen Kamphuis (47) uit Amsterdam groeit met de dag. Ze onderzoeken nu of Kamphuis mogelijk met de trein vanuit Bodø naar Trondheim is gegaan. Een mailtje op 20 augustus van Kamphuis is het laatste levensteken van de beste vriend van Ancilla van de Leest, de oud-voorzitter van de Piratenpartij. Hij checkte op die dag uit bij het hotel waar hij verbleef. De cybersecurityspecialist was in Noorwegen op vakantie. „Op 22 augustus zou hij terugvliegen vanuit Trondheim, maar dat is niet gebeurd. En dat is raar, want hij had allerlei afspraken hier. Het is niet iets voor hem om niet op te komen dagen zonder iets te laten weten”, zegt Ancilla zaterdagochtend. „We onderzoeken nu of hij met de trein vanuit Bodø naar Trondheim is gegaan. Inmiddels is een vriend van ons naar Noorwegen afgereisd om daar naar Arjen te zoeken”, zegt een ernstig bezorgde Van de Leest. Telefonisch contact hebben vrienden en familie niet kunnen leggen. „Arjen wilde ook niet bereikbaar zijn. Het was vakantie en hij had weinig trek in contact.” Kamphuis was een fervent wandelaar en ging waarschijnlijk hiken.   Dat Kamphuis mogelijk zichzelf iets aangedaan zou hebben, sluit Ancilla uit. „Hij had allerlei aankopen gedaan kort voor zijn reis, afspraken gemaakt op zowel zakelijk als privégebied en was bovendien vrolijk. We hebben de optie besproken, maar sluiten zo’n scenario echt uit.” Arjen Kamphuis is een specialist op het gebied van computerbeveiliging en digitale rechten. Hij heeft les aan journalisten in computerbeveiliging en schreef het boek Information Security for Journalists . Ancilla en andere bezorgde vrienden hebben nu een tijdlijn gemaakt. Via Twitter zal ze die zaterdag publiceren. „We hopen natuurlijk op tips. De verdwijning baart ons echt grote zorgen.” Volgens Ancilla doet de politie in Noorwegen weinig. „We zien nog weinig activiteit daar.”.
</doc>
<doc id="138" genre="news" gender="M">
Marc wint ‘grafelijke’ en 150 jaar oude ringbolling
Deinze - De kermis in Bachte-Maria-Leerne sluit traditioneel op de maandag af met een ‘grafelijke’ ringbolling. Deze ringbolling is bijzonder prestigieus in Leerne en is een van de oudste in de hele regio. Ze wordt al meer dan 150 jaar georganiseerd onder dezelfde vorm in de Ooidonkdreef. Niet onbelangrijk is dat de bollen worden teruggewonnen met een ingenieus systeem ontwikkeld door Paul Hoeree. Marc De Schrijver, gemeenteraadslid,, volgde maandag zijn zoon Frederik op als kampioen. Hij kreeg uit handen van graaf Henry III van het kasteel Ooidonk de trofee overhandigd
</doc>
<doc id="139" genre="news" gender="M">
Prins Laurent zondag gastspreker op Speakers Corner
Gent - Zondag 2 september vermijdt Speakers Corner bewust een discussie die politiek geladen is en koos dieren als onderwerp. Meer specifiek gaat het debat over huisdieren, en over het feit dat iedereen, arm of rijk, de kans moet krijgen zijn huisdier te laten verzorgen of behandelen in een dierenkliniek. Prins Laurent is gastspreker. Speakers Corner gaat uitzonderlijk niet door in blues- en rootscafé Missy Sippy, maar in de Aula van de universiteit Gent in de Volderstraat. Dat Prins Laurent toezegde om naar Speakers Corner hoeft niet echt te verwonderen. In Gent is er namelijk een dierenkliniek van de Stichting Prins Laurent. Die is gelegen in Vogelenzangpark 9. Door een samenwerking met de faculteit Dierengeneeskunde van Ugent en de Stad Gent, die het gebouw ter beschikking stelde, kunnen Gentenaars die een operatie of verzorging van hun huisdier niet kunnen betalen er terecht. Studenten dierengeneeskunde leren er ook dagelijks bij wat eerstelijnszorg voor kleine huisdieren in de praktijk betekent.  Behalve Prins Laurent nemen volgende sprekers deel aan het debat:Daniël Van Bockrijck, Bestuurder Stichting Prins Laurent, prof. Dr. Frank Gasthuys, Faculteit Dierengeneeskunde Ugent en prof. Dr. Hilde de Rooster, verantwoordelijke en coördinerend arts Dispensarium Stichting Prins Laurent te Gent.
</doc>
<doc id="140" genre="news" gender="M">
FOTO. Stichting Georges Dheedene toont patrimonium
Rik De Cooman van de stichting: ‘De stichting Georges Dheedene maakt er een punt van om deze Zultse kunstenaar blijvend in de schijnwerpers te houden. Zijn werk heeft immers een belangrijke bijdrage geleverd aan de culturele en artistieke erfenis van de gemeente en staat misschien iets te veel in de schaduw van Gaston Martens, Modest Huys of Roger Raveel. In 1989 werd het Comité Georges Dheedene opgericht door enkele gepassioneerde fans en de familie van de kunstschilder. In 2008 werd het Comité omgevormd tot een heuse stichting met alle juridische en nodige financiële onderbouw. Wij vieren dit jaar ons tienjarig bestaan. Daarom in de marge van de kermis deze kleine tentoonstelling in dit romantisch kader van de Scheve Schuur.’ Een verzorgde catalogus van de tentoonstelling is ter plaatse verkrijgbaar. Meer info op
</doc>
<doc id="141" genre="news" gender="M">
Speel je zot op de kermis in Machelen
De 13e Memorial Antoine De Meyer, een wielerwedstrijd voor nieuwelingen Wielerbond Vlaanderen krijgt het startschot om 15 u in de Dorpsstraat. De renners haspelen dertien keer het parcours van 4,6 km af Dorpsstraat – stukje Molenkouterstraat – Voetbalstraatje (= stukje Petegemstraat) - Petegemstraat - Vaartstraat – Leihoekstraat –Petegemstraat – Donkerstraat – Schoolstraat en Dorpsstraat af. Samen is dat 60 km. Elke ronde is er een premie te verdienen. Speel je zot! Is voor ludieke duo’s, die bestaan uit een man of vrouw geboren voor 1 januari 2004 en een jongen of meisje geboren na 31 december 2003. Eén van de twee deelnemers heeft Machelse roots. Het begint om 17.15 u.
</doc>
<doc id="142" genre="news" gender="M">
Eten voor minder dan 15 euro: Dahi Puri bij Aahaar Delux
In deze rubriek gaat foodie Luc Hoornaert op zoek naar de lekkerste gerechten die je voor minder dan 15 euro kan eten in een Antwerps restaurant, soms als voorgerecht, soms als hoofdgerecht of maaltijd en af en toe als dessert. Deze week ontdekt hij de Indische keuken bij Aahaar Delux: Dahi Puri, 6 euro. Dahi Puri is een populaire Indische vegetarische snack die je vooral vindt ten noorden van Mumbai, in de staat Maharashtra. De ronde balletjes (golgappa of puri) hebben ongeveer de grootte van een pingpongbal, zijn hol en lijken op pommes soufflées. De vormpjes worden vervaardigd van tarwebloem en gemalen couscous. De crispy ‘schelp’ wordt van bovenaf gebroken en gevuld met een mengeling van aardappel en chili en dan overgoten met zoete tamarindechutney.
</doc>
<doc id="143" genre="news" gender="M">
Het Gildenhuis in Dworp is nu ook officieel open
Beersel - Wel geteld één maand geleden gingen de deuren van het Gildenhuis in Dworp, nadat ze lang gesloten bleven, opnieuw open. Nieuwe uitbaters Olivier en Nadège Troch, in de regio vooral bekend als de uitbaters van het cafetaria van het Wildersportcomplex in Zuun Sint-Pieters-Leeuw en Olivier ook in de scheidsrechterwereld. Vrijdag 31 augustus was het dan de officiële opening. Iedereen werd uitgenodigd voor een hapje, een drankje en een dansje. Heel wat mensen uit de gemeente Beersel zelf, maar ook van Sint-Pieters-Leeuw en de verdere regio kwamen een kijkje nemen en brachten hier een gezellige avond met alles er op en er aan door. Olivier en Nadège zijn dan ook gelukkige met hun stap naar het Gildenhuis; niet alleen met de belangstelling ter gelegenheid van de “officiele opening”, maar ook de voorbije maand. “Van bij ’t begin wilden wij van het Gildenhuis opnieuw een volkscafé maken, voor jong en oud, met aandacht voor streekgebonden producten. En wij denken te mogen zeggen op goede weg te zijn. “ Lang of zelfs de meeste tijd was het Gildenhuis het lokaal en vergaderplaats van heel wat Dworpse verenigingen en Olivier hoopta dan ook dat deze tijd zou terug komen…. “En ook hier zijn we duidelijk op goede weg. Meerdere verenigingen legden al een datum voor vergaderen vast. Ook gaan we zorgen voor meer vergaderruimte. “ Het Gildenhuis opent de deuren om 10u en sluit om 22u. Op vrijdag en zaterdag blijft het open tot 23u of tot er volk is. Sluitingsdag is dinsdag, ook op feestdagen blijft het Gildenhuis gesloten. Voor meer info: gildenhuis.dworp@outlook.be en 02/305.91.97.
</doc>
<doc id="144" genre="news" gender="M">
Hagelands Brunch Buffet
Rotselaar - De culturele vereniging VRIENDEN pakken ook dit jaar uit met een brunch buffet. Ze nodigen uit op zondag 16 september van 10 tot 14 uur in de parochiezaal, Groenstraat in Rotselaar. Het Hagelands brunch buffet is een traditie geworden bij VRIENDEN. De vereniging die constant aanwezig is in het culturele- en verenigingsleven van Rotselaar maakt ook van het brunch buffet een sociale activiteit. Voor slechts 20 euro kunnen de deelnemers beginnen met een glaasje schuimwijn om daarna zijn weg te zoeken tussen een enorm aanbod dat kan eindigen met rijstpap of chocolademousse. Vanaf 10 uur staat de parochiezaal in Rotselaar open. Vooraf inschrijven is wel noodzakelijk. Dat kan via mail naar of een telefoontje naar 0478-10 98 89 (Luc) of 0475- 27 86 87 (Willy).
</doc>
<doc id="145" genre="news" gender="M">
Herfst in de Brielmeersen
Deinze - Vorige maand gingen de wandelaars met natuurgids Florent Van Broek bomen en struiken bezichtigen in het provinciaal domein De Brielmeersen. Deze eerste zondag van de maand, 2 september, gaat zijn aandacht naar de herfstverschijnselen in het park. Wil je graag deelnemen aan natuurwandelingen in het provinciaal domein De Brielmeersen? Dat kan het hele jaar door elke eerste zondag van de maand. Elke maand beleef je zo het domein op een andere manier onder leiding van natuurgids Florent Van Broek. De themawandelingen van maximaal 5 km lang hebben telkens plaats op de eerste zondag van de maand. Florent Van Broek wacht de deelnemers op om 10 u aan de ingang van de jachthaven, Lucien Matthyslaan, Deinze. De wandeling duurt ongeveer 90 minuten. De deelnemers betalen 1 euro voor de verzekering en de koffie. Kennismakingsmomenten met tai chi hebben plaats op de speelweide op zondag 2 september om 11 u naast de cafetaria van de Brielmeersen. Tai Chi is een kunst waarbij het zachte het harde overwint, het kalme het agressieve onderwerpt en het subtiele het brutale overstijgt. Tai chi ontwikkelt interne kracht en sensitiviteit. Na intense training worden we extern ontspannen terwijl we ons intern sterk en harmonieus voelen. Het is een methode om ons in harmonie te brengen met onszelf, met onze medemensen en met onze omgeving. Lesgevers vandienst zijn Marianne Van Meervelde en Marc Deforche.
</doc>
<doc id="146" genre="news" gender="M">
Meneer Zee & Meneer H zoeken sprookjes in de bib
Zulte - Meneer Zee & Meneer H zijn op zoek naar sprookjes. Die zochten ze al in de meeste ZOVLA-bibliotheken. Enkel Zulte en Zingem komen nog aan de beurt. In Zulte komen ze langs op zondag 2 september 2018 om 11 uur in de bibliotheek. Meneer Zee & Meneer H brengen voor ZOVLA, het samenwerkingsverband van de bibliotheken van De Pinte, Gavere, Kruishoutem, Nazareth, Sint-Martens-Latem, Zingem, Zulte en Zwalm, een prachtige voorstelling voor kinderen die niet in sprookjes geloven. Meneer Zee & Meneer H, dat is humor van de bovenste plank. Sprookjes, die kan je overal vinden: in een kasteel, in een bos of ergens ver van hier, lang geleden. De gevaarlijkste sprookjes komen van diep onder de grond. Daar leven de aardmannetjes. Wie een waterput delft of een goudmijn graaft, komt vaak terecht in de keuken of woonkamer van een aardmannetje. Dat is zelden goed nieuws. Wat weten we over de aardman? Weinig! Hij is slecht, het zit in zijn aard. Aardmannetjes stinken! Het schijnt dat aardmannetjes mensen kunnen doodpesten. Deze humoristische voorstelling is bedoeld voor kinderen en hun (groot)ouders en is gratis. Bij voorkeur inschrijven via of tel. 09 243 14 87.
</doc>
<doc id="147" genre="news" gender="F">
Gedicht. Het einde van de zomervakantie
Tremelo - De zomervakantie is voor het merendeel onder ons weer voorbij. Een gegeven dat ook aan de Tremelose dichter Jef Wouters die onopgemerkt voorbij is gegaan. Hij kroop in zijn pen en deelde deze poëtische gedachten met jullie.
</doc>
<doc id="148" genre="news" gender="F">
Waar of niet? Slakken koop je best in bokaal
Topchefs Geert Van Hecke en Peter Goossens counteren afwisselend de clichés van het koken. Deze week Geert Van Hecke.  Topchefs Geert Van Hecke en Peter Goossens counteren afwisselend de clichés van het koken. Deze week Geert Van Hecke. “Waar. De ‘wilde’ wijngaardslak ofte escargot de Bourgogne wordt een zeldzaamheid. Zowat alle slakken die je in bokaal, blik of diepvries vindt, zijn gekweekte. Mijn favoriet is de Petit Gris de Namur, een kleine slak die in Namen gekweekt wordt en in bokaal te koop is. Ze worden gesteriliseerd in een court-bouillon van kruiden waardoor ze mals en sappig blijven.
</doc>
<doc id="149" genre="news" gender="M">
N-VA brengt 37 verkeersknelpunten in kaart
“De 37 gevaarlijke punten zijn in kaart gebracht dankzij onze rondvraag bij de mensen. We kregen meer dan 500 enquêteformulieren binnen, die goed waren voor 40 bladzijden met 726 nieuwe ideeën voor Herk-de-Stad.Verkeersveiligheid bleek de grootste zorg voor de inwoners.” “Als oud-hoofdcommissaris bij de Federale Politie hecht ik daaraan ook veel aandacht. Volgende week gaan hier honderden kinderen en jongeren terug met de fiets of te voet naar school. Zij moeten dit veilig kunnen doen. Met deze affichecampagne willen wij als N-VA de mensen sensibiliseren om hun snelheid aan te passen." Ook met de 37 verkeersknelpunten heeft de N-VA plannen. Danny Jamers: “We gaan die voorleggen aan experten van de verkeerscommissie. Op basis van hun advies komen we dan tot een plan van om ze een voor een aan te pakken.” De 37 verkeerknelpunten vind je hier: www.n-va.be/herk-de-stad
</doc>
<doc id="150" genre="news" gender="M">
Opbrengst Elfstedenzwemtocht loopt op tot 4,7 miljoen
Met dit bedrag is zwemmer Maarten van der Weijden zijn oorspronkelijke streefbedrag van 4,5 miljoen euro voorbij. Het geld gaat naar kankeronderzoek. Maarten van der Weijden heeft met zijn Elfstedenzwemtocht inmiddels al ruim 4,7 miljoen euro opgehaald. Dat meldt de zwemmer zaterdag op Twitter. Daarmee is hij zijn oorspronkelijke streefbedrag an 4,5 miljoen euro voorbij. Het geld gaat naar kankeronderzoek.
</doc>
<doc id="151" genre="news" gender="M">
CD&V 4.0 wil je meer en veiliger op de fiets
Kortrijk - CD&V 4.0 ondertekent de fietsdeal en komt met voorstellen om van Kortrijk een Koning Fiets-stad te maken. Roel Deseyn(CD&V): "Ondanks de fel gestegen benzineprijzen kiest vandaag 83 procent van de Vlamingen nog steeds voor de auto wanneer ze verplaatsingen maken van minder dan 5 km. Ook de Kortrijkzaan ontsnapt niet aan deze trend. CD&V 4.0 ondertekent daarom met volle overtuiging de fietsdeal en komt met voorstellen om ook van Kortrijk een Koning Fiets-stad te maken." CD&V 4.0 komt met een reeks concrete initiatieven die de situatie voor fietsers in Kortrijk moet verbeteren. • Fietsinfrastructuur moet niet enkel logisch zijn op de tekentafel, maar vooral in het hoofd van de gebruiker. Vaak zien we dat investeringen gedaan worden op plaatsen en manieren die fietsers zelf niet verkiezen. Via gebruikerstafels in woonkernen en scholen maken we een inventaris van de noden en zorgen we voor budgetten. • Als we de fiets voorrang geven, dan betekent dit ook dat andere vervoersmodi moeten wijken op plaatsen waar conflicten kunnen ontstaan. Vooral bij rondepunten is er vaak heel wat onduidelijkheid. We werken een stappenplan uit om rondepunten te laten opstijgen of verzinken (zoals in Brugge aan het station), waardoor fietsers gelijkvloers en ongehinderd verder kunnen. • De realisatie van een fietsersbrug over de Leie (tussen R8 en E403) die Marke en de zuidelijke deelgemeentes vlot in verbinding stelt met Wevelgem en Bissegem aan de noordelijke oever. Dit is een missing link om een vlotte N-Z fietsverbinding tot stand te brengen doorheen heel Kortrijk. • In de ganse stad worden afgescheiden fietspaden de norm, ook in de binnenstad. Wanneer er ergens wegenwerken worden opgestart of een nieuw stuk weg wordt aangelegd, dan geldt dit als noodzakelijke voorwaarde Daar waar er onvoldoende ruimte is in het wegprofiel, wordt eerst gekeken of er geen ruimte kan gewonnen door éénrichtingsverkeer in te voeren voor gemotoriseerde voertuigen. • Het blue bike-systeem wordt uitgebreid naar alle woonkernen en deelgemeentes. • …
</doc>
<doc id="152" genre="news" gender="M">
De Groote oorlog in Moerbeke-Waas
Moerbeke-Waas - Vanaf vandaag zaterdag loopt in de bibliotheek van Moerbeke, in het kader van de herdenking WOI, een kleine maar interessante tentoonstelling, met medewerking van Erfgoedcel Waasland. Over WOI De twee tunnels met foto's genomen tijdens de oorlog aan het front, blijven te bezichtigen tot 27.09 De kruisopstelling blijft jammer genoeg maar 14 dagen te bezichtigen. De tentoonstelling is te bezoeken tijdens de openingsuren van de Bib.
</doc>
<doc id="153" genre="news" gender="M">
De Corridor herdenkt vijftigste verjaardag van de Wetterse Poëziemarkt
Wetteren - 50 jaar na de Wetterse Poëziemarkt vieren ze in De Corridor deze bijzondere verjaardag. Op zondag 9 september vanaf 13 uur staat poëzie opnieuw centraal. Onder de vleugels van "Alle macht aan de verbeelding" worden evenementen georganiseerd met, over en rond versregels. Dichters en performers komen aan het woord, er zijn boekenstanden en muzikale intermezzo’s, en je kan je in een hoekje nestelen om bij te praten of om je te verdiepen in een boek en te genieten van iets lekkers. Een 21ste-eeuwse viering van de poëzie, met een knipoog naar september 1968. Volgende dichters, performers, artiesten en experts bevestigden alvast hun deelname: Roland Jooris, Guido Lauwaert, Rick de Leeuw, Dorien De Vylder, Willie Verhegghe, Carl De Strycker, Philippe Cailliau, Rik Wouters, Frank Pollet, Leo Copers, Richard Steegmans, Peter Mangel Schots, Roel Richelieu Van Londersele, The People’s Limousine, Hendrik Tratsaert, Paul De Moor, Eliën Crombeen, Rob Van de Zande, Nikolaas Demoen, Bart Janssen, Jo Gisekin, Mathijs Tratsaert, Pat Donnez, Maarten Inghels, Ronald Soetaert, Jelle Lauwers en Joris Holderbeke. Het evenement staat onder het peterschap van Roland Jooris en Guido Lauwaert rijgt het programma aaneen. Doorlopend tussen 13 en 19.00u: boekenmarkt, bar met drankjes en hapjes, wafelenbak, tentoonstelling i.s.m. Griet Drieghe met archiefbeelden van de poëziemarkten 1968 en 1971, vrij podium (voordrachten en muziek), fotohoek uit de sixties  14-15.30u - Om er meteen in te vliegen muzikale opener dichters dragen voor: Maarten Inghels bijt de literaire spits af van de poëziemarkt 2018 Carl De Strycker brengt een ‘offense of poetry’  15.30 - 17.00u - Als levensnoodzakelijke overbrugging poëzie consumerende boekenstands uitpluizen dichter bij de dichter met een drankje en een hapje  17-19.00u - Om op volle toeren te blijven draaien Carl De Strycker interviewt dichters dragen voor artiesten komen aan het woord Ronald Soetaert draagt een brief voor over de poëzie  19-21.00u - Blijven doordraaien muziek, bijkletsen, roddelen en nog een (voor)laatste glas De Corridor is gelegen aan de Olmenlaan, in te rijden via de Massemsesteenweg in Wetteren. Opgelet: er is een parkeerverbod ter hoogte van de Corridor. Parkeren kan op de parking van warenhuis Carrefour, Zuidlaan 115, van daaruit kan je eenvoudig te voet via het wandelpad rechts naast de loskade. Wie met de trein naar Wetteren komt: 7 min. wandelen tot aan de Corridor.
</doc>
<doc id="154" genre="news" gender="M">
FOTO Ballons kleuren de Grote Markt
Sint-Niklaas - De Vredefeesten/Villa Pace zijn in Sint-Niklaas met stralend weer van start gegaan. Een vloot heteluchtballons zowel als speciale vormenballons steeg op. Ook voor de vele andere vluchten biedt het weer dit weekend fraaie perspectieven.
</doc>
<doc id="155" genre="news" gender="M">
’Bestuurder maakte nog selfie in ambulance... respectloos’
anna paulowna - ’Het waren zulke goede jongens... het is afschuwelijk.’ De schok en het verdriet zijn groot in het Noord-Hollandse Anna Paulowna, een dorp met nog geen 8000 inwoners waar iedereen elkaar kent. Het fatale ongeluk waarbij in de nacht van vrijdag op zaterdag dorpelingen Colin (16), Roy (16) en Seph (15) uit het leven zijn weggerukt, laat dan ook diepe sporen na.
</doc>
<doc id="156" genre="news" gender="M">
’Het was een aanslag, dat is duidelijk’
AMSTERDAM - De man die de foto maakte van de aanhouding van de Afghaanse messentrekker op Amsterdam CS, is een ondernemer die over de hele wereld reist en kort in Amsterdam was. Nog steeds erg onder de indruk van wat hij heeft gezien, doet hij zijn verhaal. „Het was een aanslag. Dat was meteen duidelijk. Er is ongelooflijk snel gereageerd door de politie.”
</doc>
<doc id="157" genre="news" gender="M">
VS steunt Palestijnse vluchtelingen niet langer financieel
Het VN-agentschap UNRWA dat ruim 5 miljoen vluchtelingen helpt vertoont volgens Washington ‘onherstelbare gebreken’. De Palestijnse regering noemt het besluit een aanval. De Verenigde Staten betalen niet langer mee aan het UNRWA, het agentschap van de Verenigde Naties dat Palestijnse vluchtelingen helpt. De organisatie vertoont volgens het Amerikaanse ministerie van Buitenlandse Zaken “onherstelbare gebreken”.
</doc>
<doc id="158" genre="news" gender="F">
Door deze prairie stromen straks miljoenen liters dikke teerzandolie
Oliepijpleiding Sinds president Trump zijn fiat gaf voor de aanleg van de oliepijpleiding Keystone XL is er veel vreugde én onrust in de prairiestaten waar de pijplijn moet komen. NRC reist langs de route, te beginnen in het noordelijkste indianenreservaat Fort Peck, Montana. Haar Indiaanse naam is ‘de Grizzlybeer staat op’. Tressa Welch kreeg hem tijdens een ritueel waarbij pijlen onder de huid van haar bovenarm werden gestoken. De littekens geven haar inheemse naam kracht.
</doc>
<doc id="159" genre="news" gender="M">
Foto van de dag: airshow boven Lochristi?
De vrienden en collega's van Olivier Vermeersch lieten bij het begin van de afscheidsplechtigheid in het crematorium in Lochristi een formatie van vier vliegtuigen overvliegen als ultiem eerbetoon. Vier vliegtuigen kwamen aanvliegen, keerden om en eentje vloog weg terwijl de drie andere hun weg verderzetten. Een symbolisch eerbetoon voor een overleden kameraad.
</doc>
<doc id="160" genre="news" gender="M">
1 Jaar Alzenbar, daverende opener van feestweekend
Beersel - Vrijdag 31 augustus was de verjaardag van cultuurcafé Alzenbar en uiteraard moest dit met de nodige egards worden gevierd, wat ook gebeurde. Dit bleek ook de ideale aanloop naar een feestweekend, waar ook het nieuwe cultuurseizoen van CC de Meent werd geopend en ook de eerste films van het nieuwe jaar vertoond. Het cultuurcafé door uitbater Didier Paesmans en zijn vrouw Katrien Van Hoef omgedoopt tot ‘Alzenbar’ opende één jaar geleden de deuren en is vandaag in Beersel niet meer weg te denken. En dit niet alleen door de evenementen die er regelmatig plaatsvinden, de gezelligheid, het ruime aanbod van bieren, andere dranken, snacks en het mooie terras, maar vooral ook door het onthaal van de klanten en de geboden service. Didier: “Het is hard werken maar we hebben een top jaar achter de rug. Dit alles was alleen maar mogelijk door een vlotte samenwerking met de gemeente, een fijn cliënteel en een TOP team. “Klant is koning” werd en wordt bij ons ernstig genomen en zo zal het ook blijven. Waar er kan verbeterd worden, zullen wij dit ook doen! “ Het éénjarig bestaan werd gevierd met een optreden van coverband Nouka. De 5 muzikanten van Nouka, waarvan de zangeres afkomstig uit Alsemberg, speelden de pannen van het dak en nadien was er nog een ’80-’90-2000 feestje. Ook foodtruck Kafe’ko was aanwezig op de afspraak met heel wat lekkers! Zaterdag 1 september wordt dan het nieuwe cultuurseizoen 2018-2019 afgetrapt met liveoptredens in de foyer van CC de Meent. Bij mooi weer vindt van 15u tot 15u45 de familievoorstelling Peek-A-Boo! Buiten plaats. Van 20u15 tot 21u15 krijgen wij een live optreden van Borokof en van 21u45 tot 23u15 van Otomachine goes Minimachine. Zowel vrijdag als zaterdag is de toegang gratis. Wel betalend zondag 2 september om 15u voor de familiefilm 'De Kleine Heks' en om 20u de film 'Isle of Dogs'. Info en tickets via www.demeent.be Zondag 2 september met de Gordel, is de Alzenbar uitzonderlijk open om 9u, aangezien de mensen aan de deur voorbij wandelen die aan wandelroutes deelnemen en aan de Lambiek starten voor de wandelroutes. Er zullen ontbijtkoeken en broodjes met hesp, kaas en gehakt te verkrijgen zijn en vooral lekkere koffie.
</doc>
<doc id="161" genre="news" gender="F">
Professor over postnatale depressie: ‘Mythe van roze wolk moet doorgeprikt worden’
Nog altijd worstelen veel pas bevallen vrouwen in hun eentje met hun angsten en verdriet, ook al is het fenomeen postnatale depressie alom bekend. De moeder uit Varsenare die begin deze week haar drie kinderen heeft gedood, lijdt aan een postnatale depressie. Zoals vaak na een familiedrama zeiden de buren dat ze niets hadden gemerkt. Hoe kan dat? Professor Titia Hompes (UPC KU Leuven), die gespecialiseerd is in perinatale psychiatrie, ziet in haar praktijk veel jonge moeders die met depressieve gevoelens kampen, en daar in grote eenzaamheid mee worstelen. ‘De drempel naar hulpverlening is groot’, zegt ze.
</doc>
<doc id="162" genre="news" gender="F">
We liegen veel meer dan we denken
Liegen is des mensen. We doen het veel meer dan tot nog toe werd aangenomen, zo blijkt uit een wetenschappelijk experiment dat te zien was op de Britse televisie. Wat zei u vanmorgen tegen uw buurman die vroeg hoe het met u gaat? Of tegen die collega, die polste wat u van zijn werk vond? De kans is groot dat u niet helemaal de volle waarheid hebt verteld. We vertellen dagelijks een heleboel kleine – en grotere – leugens, en we doen dat vaker dan tot nog toe werd aangenomen. Dat blijkt uit de BBC-reportage ‘A Week without Lying, the Honesty experiment’, die deze week werd uitgezonden.
</doc>
<doc id="163" genre="news" gender="F">
Professor over postnatale depressie: ‘Mythe van roze wolk moet doorgeprikt worden’
Nog altijd worstelen veel pas bevallen vrouwen in hun eentje met hun angsten en verdriet, ook al is het fenomeen postnatale depressie alom bekend. De moeder uit Varsenare die begin deze week haar drie kinderen heeft gedood, lijdt aan een postnatale depressie. Zoals vaak na een familiedrama zeiden de buren dat ze niets hadden gemerkt. Hoe kan dat? Professor Titia Hompes (UPC KU Leuven), die gespecialiseerd is in perinatale psychiatrie, ziet in haar praktijk veel jonge moeders die met depressieve gevoelens kampen, en daar in grote eenzaamheid mee worstelen. ‘De drempel naar hulpverlening is groot’, zegt ze.
</doc>
<doc id="164" genre="news" gender="F">
We liegen veel meer dan we denken
Liegen is des mensen. We doen het veel meer dan tot nog toe werd aangenomen, zo blijkt uit een wetenschappelijk experiment dat te zien was op de Britse televisie. Wat zei u vanmorgen tegen uw buurman die vroeg hoe het met u gaat? Of tegen die collega, die polste wat u van zijn werk vond? De kans is groot dat u niet helemaal de volle waarheid hebt verteld. We vertellen dagelijks een heleboel kleine – en grotere – leugens, en we doen dat vaker dan tot nog toe werd aangenomen. Dat blijkt uit de BBC-reportage ‘A Week without Lying, the Honesty experiment’, die deze week werd uitgezonden.
</doc>
<doc id="165" genre="news" gender="M">
De stille kracht van Anderlecht trekt naar Molenbeek: 'Iémand moet voetballers het leven lastig maken'
Na acht jaar aan het hoofd van de sociale cel van Sporting Anderlecht begint Jean-François Lenvain deze week aan een nieuw avontuur bij RWD Molenbeek. Ander stadsdeel, zelfde roeping: sport inzetten als sociale hefboom. ' Un passeur de frontières', zo noemt Jean-François Lenvain zichzelf. Iemand die grenzen doorbreekt. Hij was onderwijzer in de Anderlechtse wijk Kuregem en ving er de eerste signalen van radicalisering op. Hij hielp, bij Anderlecht, woelwater Anthony Vanden Borre op weg naar het WK in Brazilië. Hij won ultramarathons in China, Cuba en Jordanië. Hij begeleidde sporters met een handicap. En nu wil hij het leven van Molenbeekse jongeren veranderen, met voetbal als hefboom. Een zelfportret-in-vier-haltes van een man die al zijn hele leven balanceert op de scheidslijn tussen sport en sociaal engagement.
</doc>
<doc id="166" genre="news" gender="M">
Je kunt in Ethiopië opeens zeggen wat je vindt
Hoop op verandering Ethiopië aanbidt de jonge nieuwe premier, die het land ingrijpend lijkt te veranderen. Maar hij blijft een product van een partij die eerder met harde hand regeerde. Op de posters roept Abiy Ahmed (42) met een omhelzend gebaar alle Ethiopiërs op tot liefde. Mannen en vrouwen dragen T-shirts met zijn afbeelding en op de radio klinkt het loflied Hij brengt ons licht .
</doc>
<doc id="167" genre="news" gender="M">
Filmpjes en Klare Taal, een gevaarlijk duo
Van zijn studenten leerde Harald Merckelbach de uitdrukking pics or it didn’t happen : we geloven het pas als het op beeld staat. Maar we schieten daarna te snel door in gevolgtrekkingen.
</doc>
<doc id="168" genre="news" gender="M">
‘Wash is dit normaal?’ Het Hollands van de Marokkaanse Nederlander
Taalkunde Jonge Marokkaanse Nederlanders gebruiken in hun Nederlands elementen uit het Arabisch en Berber – vooral als ze geinen. Jonge Marokkanen gebruiken in hun Nederlands op internet, als ze onder elkaar zijn, kleine grammaticale woordjes uit het Berber en het Marokkaans Arabisch. Vooral lidwoorden en vraagwoordjes. Maarten Kossmann, hoogleraar Berberstudies in Leiden, schreef er een artikel over, in Nederlandse Taalkunde . Hij concludeert daarin dat die Marokkaanse woordjes alleen gebruikt worden als de toon van het gesprek speels en grappig is.
</doc>
<doc id="169" genre="news" gender="M">
Een recept voor schol, want dat eten we veel te weinig
Joël Broekaert volgt de evolutie van het leven in de zee. Van plankton tot tonijn. Viskok Bart van Olphen maakt er heerlijke recepten bij. Deze keer: beenvissen. Ze domineren de wereldzeeën van pool tot pool. Ze zwemmen in de krochten van de donkere, mysterieuze diepzee, maar ook in de vijvers in onze tuinen. Sommige vliegen, andere zwemmen zo snel als een fregat. Sommige verkleuren als een kameleon, eentje is zelfs volledig warmbloedig. We hebben het over: de beenvissen.
</doc>
<doc id="170" genre="news" gender="M">
Gevaarlijke mix van factoren treft peso en lira
Valutacrisis  Niet alleen de Argentijnse peso, ook munten van andere opkomende landen staan onder druk. Met de dure dollar is het oppassen. Het spande er deze week om welke munt voorop zou gaan in de wedstrijd ‘slechtst presterende valuta na de Venezolaanse Bolivar’. De Argentijnse peso? Of toch de Turkse lira? Overtuigende winnaar, na een reeks dalingen: de peso.
</doc>
<doc id="171" genre="news" gender="F">
Kinderen sprongen de vakantie uit
Tremelo - Als jaarlijkse afsluiter van de zomervakantie bieden de gemeente Tremelo en Keerbergen traditioneel aan de kinderen een springkastelenfestival aan. Ook dit jaar was dit het geval en leefden in totaal 445 kinderen zich woensdag uit op de vele grote en kleine springkastelen, die voor de gelegenheid waren opgesteld op het terrein van Huize De Veuster in Ninde. Er werd tevens van de gelegenheid gebruik gemaakt om prijzenpot te verdelen over de deelnemers van de speurneuzentocht, georganiseerd door de Dienst Vrije Tijd van de gemeente Tremelo. In totaal hadden 78 kinderen deelgenomen aan deze fotozoektocht door de gemeente. De kinderen die woensdag hun prijs niet hebben kunnen in ontvangst nemen, kunnen hiervoor nog steeds terecht bij de Dienst Vrije Tijd van de gemeente Tremelo.
</doc>
<doc id="172" genre="news" gender="M">
Nieuw clublokaal voor hondenschool
Glabbeek - Op de plaats van de oude voetbalkantine in Kapellen staat een lokaal van de hondenschool. Club en gemeentebestuur wijdden het nieuw lokaal van de hondenschool in. De oude voetbalkantine in Kapellen, eigendom van de gemeente, verkeerde in heel slechte toestand, zat vol met asbest, het regende binnen en was niet geïsoleerd. Het gemeentebestuur brak de kantine af en plaatste blauw-witte containers voor de hondenschool in de plaats. Ook de buitenomgeving is heraangelegd. Aan de ingang kwam een hellend vlak. Bij de heraanleg van de Dorpsstraat volgend jaar komt er ook een nieuwe parking en verlichting bij.
</doc>
<doc id="173" genre="news" gender="F">
Nieuwe onderwaternatuur bij windparken op zee
De komende jaren komen er honderden windmolens op zee bij. Het wordt door ecologen en stichting Natuur & Milieu gezien als een unieke kans om nieuwe natuur onder water te ontwikkelen. Vissers zijn een stuk minder enthousiast. Het gaat om een project van Natuur & Milieu en Stichting De Noordzee, in samenwerking met Van Oord, Eneco en de ASN Bank. Dit najaar worden aan de voet van het windpark Luchterduinen grote zogenoemde rifballen en oesterkooien op de bodem van de zee geplaatst. Kijk hieronder voor een uitleg over hoe nieuwe oesterbanken moeten gaan groeien: De kooien hebben verschillende typen ondergrond, om te onderzoeken waar oesters zich het beste op hechten. Met de onderzoeksresultaten moet een blauwdruk worden ontwikkeld die kan worden gebruikt in alle toekomstige windparken op de Noordzee, vertelt Dorien Akkerman van Natuur & Milieu. "Er komen steeds meer windmolens bij. Daartussen mag niet met sleepnetten over de bodem worden gevist. Er ontstaat daardoor een gebied dat met rust wordt gelaten, waardoor het een perfecte plek is om de natuur te versterken." De oesters zorgen op hun beurt weer voor allerlei ander zeeleven, denken de initiatiefnemers. Wouter Lengkeek, die als ecoloog meewerkt aan het project, vertelt dat de Noordzee vroeger een grotere soortenrijkdom had en ook een betere waterkwaliteit. Het water was helderder, omdat de oesters het water zuiverden. "De oesterbanken die vroeger veel in de Noordzee lagen, bevatten niet alleen oesters, een soort die er nu niet meer is, maar ze vormden ook een rif op de Noordzeebodem. Ook iconische soorten zoals de kabeljauw en de zeebaars leven graag tussen zo'n rif. Vooral de jonkies. Het rif vormde kraamkamers en het geeft schuilplaatsen." Dit wordt bevestigd door de Wageningse hoogleraar Tinka Murk. Ze is niet betrokken bij het project, maar reageert enthousiast. Wel zou ze nog een stap verder willen gaan. "Ik zou de natuur een kickstart willen geven en willen zorgen dat er ook weer dieren kunnen leven die voor vissers interessant zijn." Binnen een windpark moet je inderdaad niet vissen, zegt ze. Maar er zou nog meer afwisseling aangebracht moeten worden op de bodem van het park. "Daardoor kunnen ook kreeften, noordzeekrabben en kabeljauwen huisvesting en voedsel vinden. Aan de rand van het windpark kun je dan vissen, zonder dat de bodem kapot gaat." In zee gaat het volgens Murk nu zoals het duizenden jaren op land ging. "Jagers en verzamelaars haalden toen voedsel van het land en nu halen ze het uit zee. Maar het gaat nogal grof. Als je platvissen wil vangen met een boomkor, dan schraap je de bodem stuk. Alsof je met een bulldozer konijnen op de Veluwe gaat vangen." In plaats daarvan zou je net als in de landbouw akkers moeten aanwijzen, visakkers, en andere gebieden meer met rust moeten laten. "Op andere plaatsen is er dan natuur, want de natuur is nodig voor een gezonde zee." Maar veel vissers zijn niet blij met het nieuwe project. Ze geloven er niets van dat windmolenparken kunnen zorgen voor meer vissoorten. Job Schot van de landelijke actiegroep van vissers Eendracht maakt Kracht verwijt de initiatiefnemers dat er een droom wordt nagejaagd, die nooit werkelijkheid zal worden. Hij verwijst naar onderzoeken die volgens hem iets anders zeggen. Het enige wat er nu nog groeit is een mossel en een oester, stelt hij. "Daar zitten wij als visserman niet op te wachten." De vissers zijn dan ook tegen de groei van windparken op de Noordzee. "Wij zitten ermee opgescheept, met de windmolenparken. Het is alsof de duvel ermee speelt. Op onze beste visgronden worden de meeste windmolenparken gebouwd." Hoeveel het kost om het plan toe te passen is onderzocht door Bureau Waardenburg, een milieu-adviesbureau. Het gaat om een bedrag van acht ton per windpark, verspreid over vijf jaar. Maar, stelt Natuur & Milieu, dit zijn geen kosten die boven op de ontwikkeling van een windpark komen. Dorien Akkerman denkt dat hiermee de kosten juist naar beneden kunnen. "De overheid verplicht nu al om bij de bouw van windparken iets te doen aan het versterken van de natuur. Dus onze blauwdruk biedt alleen maar kansen, dat niet het wiel steeds opnieuw hoeft te worden uitgevonden. Wij willen beschrijven wat het beste werkt. Het kan dus alleen maar de kosten drukken. En het moet toch."
</doc>
<doc id="174" genre="news" gender="M">
Dertig Nigeriaanse soldaten gedood bij aanval Boko Haram
De jihadisten vielen een legerbasis aan met zwaar militair materiaal, dat ze waarschijnlijk confisqueerden bij eerdere aanvallen op legerdoelen. Bij een aanval van de islamitische terreurbeweging Boko Haram op een basis van het Nigeriaanse leger zijn donderdag zeker dertig soldaten omgekomen. Dat meldt het Franse persbureau AFP zaterdag op basis van anonieme militaire bronnen.
</doc>
<doc id="175" genre="news" gender="M">
Tiesj Benoot blijft in Vuelta, ook na pijnlijke dag op de fiets met open wonde: “Ik heb geen andere keuze”
Zelfs de Spanjaarden keken raar op toen ze gisteren in volle finale Tiesj Benoot een tandem-aanval zagen opzetten met Victor Campenaerts. Benoot? Dat was toch die man van die vrijdagavond laat op Twitter een foto postte van zijn indrukwekkend open kniewonde? “Met die aanval reed ik wel door het beeld als de domste aanvaller van de dag”, gekscheerde Benoot die vooral content was dat hij goed door de dag was gekomen.  Zelfs de Spanjaarden keken raar op toen ze gisteren in volle finale Tiesj Benoot een tandem-aanval zagen opzetten met Victor Campenaerts. Benoot? Dat was toch die man van die vrijdagavond laat op Twitter een foto postte van zijn indrukwekkend open kniewonde? “Met die aanval reed ik wel door het beeld als de domste aanvaller van de dag”, gekscheerde Benoot die vooral content was dat hij goed door de dag was gekomen. Na twee dagen van doffe ellende werd er gisteravond opnieuw gelachen rond de autocar van Lotto-Soudal. Dat was een kleine vijf uur eerder in Linares bij de start niet het geval. Hoewel Tiesj Benoot er zelf heilig van overtuigd was dat hij verder kon, ging ploegarts Maarten Meirhaeghe vrijdagavond met zijn kopman een specialist opzoeken in het ziekenhuis van Jaén.
</doc>
<doc id="176" genre="news" gender="M">
Spelavond in 't Nieuwhuys op zaterdag
Hoegaarden - Drie spelvrienden organiseren vandaag 1 september de Pioniers Boardgame Night N°4. Afspraak vandaag vrijdag om 19uur in 't Nieuwhuys, op de verdieping. Er zijn spellen beschikbaar o fiedereen brengt zijn spel van voorkeur mee. Iedereen is welkom. Georganiseerd door Willem Peeters, Niels Vandebempt en Jolien Van ransbeeck.
</doc>
<doc id="177" genre="news" gender="M">
Coalitie in Jemen: aanval op schoolbus was niet gerechtvaardigd
Een onderzoeksorgaan van de militaire coalitie onder leiding van Saoedi-Arabië concludeert dat de omstreden raketaanval, waarbij tientallen kinderen omkwamen, niet gerechtvaardigd was. De omstreden raketaanval in Jemen waarbij begin augustus tientallen kinderen om het leven kwamen , was militair gezien niet gerechtvaardigd. Dat concludeert een onderzoeksteam van de coalitie die onder leiding van Saoedi-Arabië in het land tegen de Houthi-rebellen strijdt, meldt persbureau AP. Het bondgenootschap zat achter de aanval.
</doc>
<doc id="178" genre="news" gender="M">
Kennismaken met 24 sportclubs in september
Tienen - Tijdens de ‘Maand van de sportclub’ (september) kun je kennis maken met 24 sportverenigingen.  De actie loopt van van vrijdag 7 tot zondag 30 september. Iedereen kan gratis trainingen en initiaties bijwonen. In Tienen kan je terecht bij 24 deelnemende sportclubs. Het overzicht is terug te vinden op . Op zaterdag 8 september kan je bijkomend tijdens de ‘Dag van de vrije tijd’ van 10 tot 16 uur gratis proeven van een heleboel sporten aan het Vrijetijdscentrum en in de Manege in Tienen. Meer info op .
</doc>
<doc id="179" genre="news" gender="M">
Laatste Gezondheidswandeling van het seizoen
Geetbets - Omdat dinsdag 10 juli de gezondheidswandeling verdaagd werd naar een latere datum omwille van de match van de Rode Duivels tegen Frankrijk, vindt nu dinsdag 4 september pas de laatste Gezondheidswandeling plaats, meteen de afsluiter van het jaarprogramma 2018. De uitgestelde tocht vertrekt aan Café Leemans Hogenstraat 94 in Geetbets om 19 uur. Zoals steeds zijn de drie traditionele afstanden (4 – 7 en 10 km) gepland.
</doc>
<doc id="180" genre="news" gender="M">
Veel gemeentelijke activiteiten en inhuldigingen gaan 'moeder van alle verkiezingen' vooraf
Kortenaken - Er staan nog heel wat gemeentelijke activiteiten en inhuldigingen geprogrammeerd vooraleer de inwoners van Kortenaken naar de stembus moeten op 14 oktober om onder meer een nieuwe gemeenteraad te kiezen. Zo vindt 2 september de 'Dag van de nieuwe inwoners' plaats, 16 september de inhuldiging van het kunstwerk 'De Geluksplukker', 21 september de opening van de Grote Vruente, 30 september de inhuldiging van het Speelbos en 1 oktober de voorstelling van de resultaten van het pilootproject 'Je staat niet alleen'. Tussendoor vergadert de gemeenteraad dinsdag 25 september over een reeks actuele agendapunten.
</doc>
<doc id="181" genre="news" gender="M">
Okra Neerlinter houdt open deur
Linter - In het Parochiecentrum van Neerlinter aan de Kasteelstraat houdt Okra Neerlinter dinsdag 18 september een open deur of voorstelling van alle geplande activiteiten vorr 55-plussers. De open deur start om 14 uur. bezoekers kunnen om 14.15 uur deelnemen aan kaarten, kienen, rummikub, scrabble of petanque. Tegelijkertijd starten twee wandelingen: eentje van 3 en eentje van 7 km. Om 16 uur staan gratis koffie en taart op het programma voor alle aanwezigen en een fotoshow van alle activiteiten.
</doc>
<doc id="182" genre="news" gender="M">
Belgische toppers zijn klaar voor sterk najaar: Stuyven en Naessen tonen superbenen
Oliver Naesen reed een hele dag in de aanval, maar de gewezen Belgische kampioen kon niet verhinderen dat Parijs-Brussel (oftewel Brussels Cycling classic) voor het vijftiende jaar op rij uitmondde in een massasprint. Een veredelde massasprint dan wel, want door een val op vierhonderd meter van de streep werden de kansen van onder meer Démare en Jakobsen gefnuikt. De Duitser Pascal Ackermann profiteerde van de aarzeling, Jasper Stuyven probeerde nog maar strandde in het wiel. “Als ik direct aanzet was hij nog niet thuis.”  Oliver Naesen reed een hele dag in de aanval, maar de gewezen Belgische kampioen kon niet verhinderen dat Parijs-Brussel (oftewel Brussels Cycling classic) voor het vijftiende jaar op rij uitmondde in een massasprint. Een veredelde massasprint dan wel, want door een val op vierhonderd meter van de streep werden de kansen van onder meer Démare en Jakobsen gefnuikt. De Duitser Pascal Ackermann profiteerde van de aarzeling, Jasper Stuyven probeerde nog maar strandde in het wiel. “Als ik direct aanzet was hij nog niet thuis.” Jasper Stuyven vormt morgen in Bavikhove een criteriumkoppel met Cameron Vandenbroucke. Vuurwerk moeten we van de renner van Trek-Segafredo niet verwachten. Daarvoor was de arbeid van vandaag te zwaar. Eerst werd hij tweede in de Brussels Cycling Classic, nadien trainde hij nog 70 km bij met het oog op de koersen in Canada. In de vernieuwde Parijs-Brussel toonde de man uit Heverlee dat hij zijn prima prestatie van in de BinckBank Tour nog even wil doortrekken.
</doc>
<doc id="183" genre="news" gender="M">
'Party with a Smile' in Bergendal Waanrode
Kortenaken - In zaal Bergendal Waanrode organiseert Vanessa Dekeyzer de 'Party with a Smile' op 29 september vanaf 21 uur. Vijf dj's werken belangeloos mee. Een gratis vat wordt 'aangesneden' om 1 uur 's nachts. Ook zijn er leuke prijzen te winnen. Kaarten kosten 5 euro in voorverkoop (0495-88.00.41, vanessa.dekeyzer@telenet.be of 0494-73.38.07). Aan de kassa betaal je 7 euro.
</doc>
<doc id="184" genre="news" gender="M">
Inwoner vraagt aandacht voor snelheid op Waversesteenweg
Hoegaarden - Pierre Ottenburgh sensibiliseert de "laagvliegers" op de Waversesteenweg op de vooravond van het nieuwe schooljaar. Naar aanleiding van de start van het nieuwe schooljaar plaatste Pierre Ottenburgh in Meldert een zelfgemaakt bord aan de Waversesteenweg. Hiermee tracht hij automobilisten aan te manen om hun snelheid te minderen in de nabijheid van de scholen, het St.-Janscollege en De Boskabouters. Hij ging op de foto met Filip Havet en Stefke Puttemans. "Dergelijke burgerinitiatieven verdienen navolging en ondersteuning", aldus Filip Havet als schepen voor mobiliteit.
</doc>
<doc id="185" genre="news" gender="M">
Zondag open dag bij Huis in de Stad
Tienen - Het gezinsvervangend tehuis Huis in de Stad (Hamelendreef) viert gedurende twee dagen zijn vijftigjarig bestaan. Op zondag 2 september is iedereen welkom bij bewoners en medewerkers van het huis van 13 tot 19uur. Er is randanimatie en een optreden van Sam Gooris. Ook zal er gezorgd worden voor heel wat lekkers. Vrijdag was er al een groot feest in een gelegenheidstent. De video van Huis in de Stad geeft een indruk.
</doc>
<doc id="186" genre="news" gender="M">
Luchtfoto onthult warmteverlies door de daken
Tienen - De thermografische kaart wordt voor het eerst voorgesteld tijdens een startdag op maandag 17 september om 19u.30 in het Vrijetijdscentrum, Sint-Jorisplein (kazerne). Tienen engageert zich om het hare bij te dragen in het terugdringen van de CO2-uitstoot in de atmosfeer. Met de thermografische foto worden inwoners aangespoord hun huizen beter te isoleren. De gegevens zijn te raadplegen in de Klimaatmobiel die alle wijken zal aandoen. Deskundigen overlopen er de resultaten per woning en geven advies over maatregelen om energie te besparen, premies, groepsaankopen, enz. Zondag 16/9: (Autovrije zondag): Grote Markt van 13 tot 17 uur. En verder, telkens van 14 tot 17 uur en van 18 tot 20 uur op volgende plaatsen: Di 18/9: Bost – Hoek Potstraat/Gallicstraat Wo 19/9: Goetsenhoven – Goetsenhovenplein Do 20/9: Hakendover – Processieweg aan de kerk Vrij 21/9: Kumtich – Sint–Gillisplein Ma 24/9: Oorbeek – kruising Sint–Jorisstraat/Wilgenstraat Di 25/9: Oplinter – Sint–Genovevaplein Wo 26/9: Sint–Margriete–Houtem – OC Houtem, Houtemstraat Do 27/9: Vissenaken – OC De Kronkel, Sint–Pietersplein.
</doc>
<doc id="187" genre="news" gender="M">
VVV en Heerenveen spelen gelijk
PSV was met 6-1 te sterk voor de Tilburgse club. VVV en Heerenveen speelden eerder op de avond gelijk. In het eigen Philips Stadion heeft PSV zaterdagavond overtuigend gewonnen van Willem II. In de Brabantse derby waren de Eindhoven met 6-1 te sterk voor de club uit Tilburg.
</doc>
<doc id="188" genre="news" gender="M">
Ovatie voor speechende dochter McCain na verhulde sneer naar Trump
Begrafenis Behalve van de tot tranen geroerde dochter van de Amerikaanse senator, waren er speeches van onder meer oud-presidenten Obama en Bush. In veel toespraken zaten aansporingen om de politieke loopgraven te verlaten. „Vandaag rouwen wij om Amerikaanse grootheid – de echte, niet de goedkope retoriek van mensen die niet in de buurt kunnen komen van de offers die mijn vader met heel zijn hart heeft gebracht.”
</doc>
<doc id="189" genre="news" gender="F">
Het ‘best bewaarde geheim van Harlem’ werkt nu samen met Gucci
Mode In de jaren tachtig maakte Dapper Dan uit Harlem, New York, kleding met de logo’s van anderen. Hij is terug, dankzij Gucci. „Dichterbij het sprookje van Assepoester kun je niet komen.” Diane Dixon, lid van de Amerikaanse atletiekploeg die op de Olympische Spelen van 1984 een gouden medaille won op de estafette en in 1988 een zilveren, was vorig jaar een van de eersten die los gingen. „ Bish stole my look! ”, schreef ze op Instagram. In 1989 had Dixon een jas gekocht bij Daniel Day, oftewel Dapper Dan, oftewel Dap, de naam waarmee hij het liefst wordt aangesproken. De modeontwerper uit Harlem was gespecialiseerd in zeer opvallende, ruim gesneden jassen en jacks, vaak unica van leer of bont, die hij vrijelijk voorzag van logo’s van bekende Europese luxehuizen.
</doc>
<doc id="190" genre="news" gender="M">
Lokeren kroont zich tot ploeg van het Waasland, Ben-Harush matchwinnaar na heerlijke knal
Lokeren heeft zijn eerste overwinning van het seizoen te pakken. De manschappen van Peter Maes wonnen de Oost-Vlaamse derby tegen Waasland-Beveren. Ben-Harush kroonde zich tot matchwinnaar met een droge knal. Lokeren springt zo over Waasland-Beveren in het klassement.  Lokeren heeft zijn eerste overwinning van het seizoen te pakken. De manschappen van Peter Maes wonnen de Oost-Vlaamse derby tegen Waasland-Beveren. Ben-Harush kroonde zich tot matchwinnaar met een droge knal. Lokeren springt zo over Waasland-Beveren in het klassement. Beide clubs beleefden een woelige week in aanloop van de Oost-Vlaamse derby. Lokeren nam afscheid van sportief Directeur Willy Reynders en zag vijf minuten voor het sluiten van de transfermarkt nog de transfer van Frankowksi afspringen. Waasland-Beveren speelde donderdag zijn aanvoerder, en Beveren-boy, Joachim Van Damme kwijt aan KV Mechelen. Bovendien kampeerden beide clubs in de onderste regionen van het klassement. En alsof de spanning nog niet te snijden was, won Eupen vlak voor het begin van de match nog eens tegen Standard. Hoogspanning in het Waasland, dus. Peter Maes gooide nieuwkomer Olivier Deschacht meteen voor de leeuwen, hoewel de 37-jarige ancien bij zijn voorstelling verkondigde nog drie weken nodig te hebben om volledig fit te zijn. Deschacht speelde zich op ervaring en vooral met véél goesting meteen in de harten van de Lokerse aanhang. Logisch dat hij op het einde van de match er volledig doorzat. Yannick Ferrera behield het vertrouwen in dezelfde elf actoren die vorige week op Genk een goede prestatie leverden. De supporters kregen een aangename openingsfase te zien: veel inzet, strijd en passie, maar zonder veel doelrijpe kansen. Daarvoor stond de organisatie van beide teams te goed. Lokeren toonde toch het meeste initiatief, terwijl Waasland-Beveren speculeerde op de counter. Op het kwartier plots opschudding. De kopbal van De Ridder werd afgeblokt, maar bereikte met een gelukje Miric. Die kon vanop een meter amper nog missen, maar Roef had nog een uitstekende reflex in huis. De Beverse doelman bewees andermaal zijn uitstekende vorm. Waasland-Beveren nam langzamerhand het commando over, met Ampomah als bedrijvigste man. Het Ghanese goudhaantje versierde twee doelrijpe kansen, tweemaal had doelman De Wolf een uitstekende parade in huis. Eerst tikte hij een lobje over zijn doel. Even later stond hij pal op diens schot. Na rust ging het spel goed op en neer. Bij Lokeren knalde Cevallos een afvallende bal hoog over doel. Hupperts vond de vuisten van Roef op zijn weg. Bij Waasland-Beveren dolde Ampomah bij momenten met Tirpan, maar echt uitgespeelde kansen puurde hij daar niet uit. Het leek zo’n wedstrijd te worden waarbij beide doelmannen zich tot matchwinnaars zouden kronen. Maar dat was buiten Omri Ben-Harush. De Israëlische linksachter haalde – met rechts! – verschroeiend uit. Doelman Davy Roef kon er alleen maar naar kijken. De opluchting op Daknam was bijzonder groot. Door deze eerste overwinning springt Lokeren over Waasland-Beveren naar de veertiende plaats in het klassement. Waasland-Beveren zakt naar de voorlaatste plaats met amper drie punten
</doc>
<doc id="191" genre="news" gender="M">
Botaka schenkt STVV eerste zege van het seizoen na late penaltygoal tegen KV Oostende
Sint-Truiden heeft die bijzonder vervelende nul weggeveegd. Na een povere partij boekten de Kanaries hun eerste zege van het seizoen en daarmee werd het tegen een dramatisch zwak Oostende rijkelijk beloond voor een zoutloze pot voetbal.  Sint-Truiden heeft die bijzonder vervelende nul weggeveegd. Na een povere partij boekten de Kanaries hun eerste zege van het seizoen en daarmee werd het tegen een dramatisch zwak Oostende rijkelijk beloond voor een zoutloze pot voetbal. Bij KVO verscheen gisterenavond Laurens De Bock voor het eerst aan de aftrap. De voormalige linksachter van Club Brugge kwam twee weken terug over van Leeds en verving Tomasevic in de defensie van de Kust Boys. Verder had KVO-coach Verheyen een verrassende keuze in petto door Marquet en jonkie Bataille in zijn basiselftal te droppen. Marc Brys had dan weer geen ‘surprise du chef’ voorbereid want de coach van STVV verving enkel de licht geblesseerde Ceballos door Buya in vergelijking met de partij op Sclessin toen hij zijn team pas in de slotfase onderuit zag gaan. Sint-Truiden had nog geen enkele zege geboekt in het nog prille voetbalseizoen en die wetenschap leek de thuisploeg niet bepaald te inspireren tot attractief voetbal. Integendeel, de toeschouwers op Stayen kregen een zoutloze partij voorgeschoteld waarbij ook de bezoekers allesbehalve uitblonken qua creativiteit of dadendrang. Enkel bij een vrije trap van Bezus - de Oekraïner stiftte de bal heerlijk tot bij Buya maar die werd gestuit door Ondoa. Brys greep bij rust in en verving Buya - de spits uit Sierra Leone bracht er echt helemaal niets van terecht - door Nazon maar de Franse spits met Haïtiaanse roots kon bij zijn invalbeurt ook niet meteen een kentering teweegbrengen in het vormpeil van zijn ploegmakkers. Teixeira probeerde het dan maar met een strakke kopbal , voorlangs , op een vrije trap van Bezus maar voetbaltechnisch bleven beide teams zwaar onder de maat presteren. Teixeira wierp zich kort na rust heel eventjes op als de grote roerganger bij STVV, met een afgemeten voorzet bracht hij Boli vrij voor Ondoa maar de Franse aanvaller kopte de bal onbegrijpelijk hoog over. Die korte opflakkering kreeg evenwel geen verlengstuk en ondertussen bleef KVO krasselen in de opbouw. Zivkovic gedroeg zich als een schipbreukeling op een onbewoond eiland en achter hem gaven Canesin en Marquet helemaal niet thuis. Was er ondertussen dan echt niemand die de arme voetbalsupporter op Stayen hoop gaf op een eerste competitiezege? Toch wel, eerst zag De Norre een knappe poging gered worden door Ondoa maar toen even later Boli in de zestien onderuit werd gehaald door Bjelica wees ref Dierick - na consultatie door de VAR - naar de stip. Botaka twijfelde niet en schoot STVV op voorsprong. Oostende reageerde meteen maar de kopbal van Milovic ging voorlangs. Plots kwam er zowaar vaart in de wedstrijd en kregen de fans toch iets om zich aan op te warmen op een kille zomeravond. Bij Sint-Truiden zorgde het doelpunt duidelijk voor een mentale boost op. Verheyen rekende dan weer op twee wissels, Banda en Sakala, om nog iets te forceren in de slotfase. Veel effect leverde dat evenwel niet op want zijn team bleef in hetzelfde bedje ziek: eenmaal in de buurt van de zestien kregen de bezoekers helemaal niets klaar. Oostende verzamelde nog enkele hoekschoppen maar Sint-Truiden hield al bij al nog makkelijk de nul en trok zo die deugddoende zege over de streep.
</doc>
<doc id="192" genre="news" gender="M">
Geen clean sheet voor Thibaut Courtois bij debuut voor Real Madrid...
De kop is eraf. Thibaut Courtois mocht na drie weken bankzitten in de competitiematch tegen Leganes zijn debuut maken voor Real Madrid. Onze nationale doelman debuteerde als een ancien voor Real Madrid. De Belg maakte een zelfzekere indruk, ook al werd hij niet echt getest. Alleen een vermijdbare penaltygoal verpestte het feestje. Uiteindelijk werd het wel nog een ruime 4-1-zege.  De kop is eraf. Thibaut Courtois mocht na drie weken bankzitten in de competitiematch tegen Leganes zijn debuut maken voor Real Madrid. Onze nationale doelman debuteerde als een ancien voor Real Madrid. De Belg maakte een zelfzekere indruk, ook al werd hij niet echt getest. Alleen een vermijdbare penaltygoal verpestte het feestje. Uiteindelijk werd het wel nog een ruime 4-1-zege. Guido Carrillo. Thibaut Courtois zal zijn naam niet licht vergeten. De ex-spits van Monaco, en op dit moment door Southampton verhuurd aan Leganés, zal altijd de eerste voetballer zijn die hem versloeg in de kleuren van Real Madrid. De Limburger had in 23 minuten nog geen bal moeten pakken toen de Braziliaan Casemiro een onnodige penaltyovertreding maakte op Eraso. De bal ging op de stip en de 27-jarige Argentijn zette Leganés op 1-1.  GOAL | moet zich een eerste keer gewonnen geven in het shirt van .       Het was een zure toets in een voor de rest schitterende avond. Bij 32 graden celsius – Madrid zit nog steeds midden in een hittegolf – kreeg Courtois een staande ovatie van de Madrileense fans toen hij aan de opwarming begon. En ook bij zijn eerste baltoets, een terugspeelbal van Raphaël Varane, gingen de handjes op elkaar. Keylor Navas is geliefd, maar elke Madrid-fan is wat trots dat hun ploeg de beste doelman van het WK kon strikken. Navas had de eerste drie officiële wedstrijden van het seizoen gekeept – de Europese Supercup plus de eerste twee competitiewedstrijden – maar werd gisteren geslachtofferd. De Costa-Ricaan hield zich opvallend afzijdig bij de opwarming. Vlak voor de aftrap kreeg hij wel een troostprijs. Real Madrid huldigde hem als beste doelman van de Champions League-campagne 2017-2018. Die prijs kreeg hij van de Europese voetbalbond UEFA. In een vuurrode outfit speelde Courtois zijn eerste voor de Koninklijke – de dubbele meter was een opvallende verschijning in het bijna volgelopen Bernabéu. Vlak voor de aftrap kreeg hij gelukwensen van Marcelo en zijn kapitein Sergio Ramos. Tot de penalty had Courtois letterlijk geen bal moeten pakken. Gareth Bale had Real Madrid met zijn derde goal in evenveel wedstrijden de score geopend. Pas na de 1-1 probeerde Leganés van het momentum gebruik te maken om aan te vallen. Maar Courtois werd niet op de proef gesteld, een ongevaarlijke schuiver van Santos kon hij simpel oprapen.  GOAL | zet op voorsprong!     In de tweede helft nam Madrid afstand. Benzema scoorde met het hoofd, maar een tussenkomst van de VAR was nodig om het doelpunt toe te kennen. De scheidsrechter had een onbestaande duwfout gezien.  GOAL | en hebben de VAR nodig om weer op voorsprong te komen. Oordeel zelf!       De 3-1 van Benzema kwam er na een knappe combinatie. Sergio Ramos stelde vanop penalty de eindstand vast.  GOAL | met z'n tweede van de avond!       Hoewel hij amper werk had op te knappen, maakte Courtois een sterke indruk bij zijn debuut. Hij was steeds aanspeelbaar voor zijn verdedigers, was beheerst aan de bal en schoot zijn kapitein Sergio Ramos te hulp toen die een simpele pass onder zijn voet liet doorglippen. Courtois kon de corner net niet vermijden. Van 25 augustus 2011 is het geleden dat Courtois nog eens met een cleansheet aan het seizoen kon beginnen. Maar 1 september 2018 zal voor altijd een veel belangrijkere datum zijn in zijn carrière. De dag dat hij voor het eerst op het veld stond bij de succesrijkste club van de wereld. Bijna 62 jaar na de laatste wedstrijd van die andere Belg, Fernand Goyvaerts op 13 november 1966. Wedden dat hij volgende week met een brede smile zal trainen bij de Rode Duivels?
</doc>
<doc id="193" genre="news" gender="M">
Jongen (13) komt om na botsing bij voetbalwedstrijd
De dertienjarige keeper kwam op ongelukkige wijze in botsing met een tegenstander. Hij overleed later in het ziekenhuis. Een dertienjarige keeper van voetbalclub MvR uit het Gelderse ‘s-Heerenberg is zaterdagochtend na een botsing tijdens een wedstrijd om het leven gekomen. Volgens de website van de club raakte de jongen na de ongelukkige botsing bewusteloos. Ondanks noodhulp van toegesnelde EHBO’ers overleed hij later in een ziekenhuis in Nijmegen.
</doc>
<doc id="194" genre="news" gender="M">
Charleroi verslaat Moeskroen in Henegouwse derby
Ze kunnen opnieuw lachen in Charleroi. De Carolo’s wonnen de Henegouwse derby tegen Moeskroen met 3-1, zagen zowel Perbet als nieuwkomer Niane scoren en het stadion ging helemaal uit zijn dak toen Massimo Bruno voor het eerst mocht invallen. De Henegouwse derby tussen Charleroi en Moeskroen kondigde zich aan als eentje in mineur. Slechter konden beide ploegen namelijk amper beginnen aan het seizoen. Charleroi haalde amper 3 op 15, terwijl Moeskroen zelfs nog geen enkel punt wist te behalen. De Carolo’s reageerden op de laatste dag van de mercato met de transfer van Niane, Bruno, Henen en Angella, terwijl Moeskroen hun trainer Frank Defays al op de keien zetten na vijf verliespartijen. Er hing een crisissfeertje op Mambourg. Felice Mazzu gooide Adama Niane onmiddellijk voor de leeuwen bij de thuisploeg en hield Massimo Bruno als joker op de bank, terwijl Laurent Demol – interim bij Moeskroen – ook Mbaye Leye liet debuteren. Leye wilde graag nummer 9, maar dat was al bezet, dus loste Moeskroen dat wiskundig op: 1+8 in plaats van 18 stond er op zijn rug. Na het vertrek van Kaveh Rezaei was Charleroi aanvallend onthoofd, en dat was er het eerste half uur aan te zien: geen enkele kans langs beide zijden. Maar dan heb je Jérémy Perbet, die duikt telkens op als een duiveltje uit een doosje, ook nu weer. Gholizadeh ging voor een keer buitenom bij Katranis, Werner redde zijn eerste poging, maar in de herneming dook Perbet de bal in doel. Het was het sein voor Charleroi om Moeskroen dood te knijpen: Niane trof een minuut later Werner op zijn weg, maar enkele minuten later trof de nieuwe Malinese spits wel raak. 2-0, en de match leek al gespeeld. Moeskroen trapte niet een keer op doel voor rust, Penneteau – al de derde keeper die Mazzu dit seizoen gebruikte – liep zich dan maar wat warm. En Moeskroen moest de kelk tot de bodem ledigen, er was nog maar pas afgetrapt na rust of Vojvoda gleed een voorzet van Niane in eigen doel. 3-0, en niemand sprak nog over Rezaei. De Iraniër zat in de tribune – zijn naam stond bij het afroepen van de ploegen zelfs nog op het scorebord als nummer negen in plaats van die van Niane – en zag Charleroi verder domineren. En Moeskroen sukkelde verder, Werner vergat zelfs even dat hij zijn handen buiten de zestien niet mag gebruiken – geel was zijn deel. Bij Charleroi mocht Massimo Bruno nog invallen, het stadion ging uit zijn dak voor de recordtransfer van de Carolo’s. De winger – die vrijdag nog meetrainde bij Leipzig – trof was gretig en trof al snel drie keer Werner op zijn weg. Uiteindelijk slaagde Moeskroen er zelfs nog in te scoren, Pierrot kopte een hoekschop binnen – al ging scheidsrechter Lardot toch even de videoref raadplegen wegens een vermeende duwfout. Het bleek een pleister op de wonde, het trainersontslag bij Moeskroen had niet het gewenste effect. Bij Charleroi kunnen ze opgelucht ademhalen.
</doc>
<doc id="195" genre="news" gender="M">
Belgian Cats winnen in Valencia maar zien drie speelsters geblesseerd uitvallen
De tweede wedstrijd van het internationaal tornooi in het Spaanse Valencia bracht voor de Belgian Cats versus Letland een knappe overwinning (61-53). De tol was echter zwaar. Emma Meesseman (voet), Antonia Delaere (voet) en Kim Mestdagh (kuit) moesten met blessures vroegtijdig het parket verlaten. Vooral het enkelletsel van sterkhouder Meeseman lijkt ernstig. Oorzaak van al dat Belgisch leed was enerzijds het potige Letse spel en anderzijds de lakse Spaanse arbitrage. Met ook nog Ann Wauters (knie) niet wedstrijdfit heeft bondscoach Philip Mestdagh drie weken voor de start van het WK (22 tot 30 september in Tenerife) een pak zorgen aan het hoofd. “Maandag is er onderzoek in België en weten we meer over de ernst en de inactiviteit van het trio geblesseerde speelsters,” gaf de medische staff in Valencia mee. De Belgian Cats hadden de ganse wedstrijd de leiding op het scorebord. Via Julie Allemand, Emma Meesseman en Marjorie Carpréaux ging het na 18-8 naar een 30-19 Belgische bonus halfweg. Het derde schuifje was via Anete Steinberga (ex-Castors Braine) voor Letland. Een Letse remonte was achter niet aan de orde. van 37-23 en 40-31 ging het via Jana Raman, Hanne Mestdagh en Julie Vanloo naar 56-49. Op 58 seconden van het einde viel Emma Meesseman echter geblesseerd uit. Het zette op de knappe Belgische zege jammer genoeg een domper. Volgende week vrijdag (Luik) en zaterdag (Vilvoorde) oefenen de Belgian Cats opnieuw tweemaal en tegen Turkije.
</doc>
<doc id="196" genre="news" gender="M">
STVV is meerdere van Oostende en pakt eerste zege van het seizoen
Sint-Truiden heeft die bijzonder vervelende nul weggeveegd. Na een povere partij boekten de Kanaries hun eerste zege van het seizoen en daarmee werd het tegen een dramatisch zwak Oostende rijkelijk beloond voor een zoutloze pot voetbal. Bij KVO verscheen Laurens De Bock voor het eerst aan de aftrap. De voormalige linksachter van Club Brugge kwam twee weken terug over van Leeds en verving Tomasevic in de defensie van de Kust Boys. Verder had KVO-coach Verheyen een verrassende keuze in petto door Marquet en jonkie Bataille in zijn basiselftal te droppen. Marc Brys had dan weer geen ‘surprise du chef’ voorbereid want de coach van STVV verving enkel de licht geblesseerde Ceballos door Buya in vergelijking met de partij op Sclessin toen hij zijn team pas in de slotfase onderuit zag gaan. Sint-Truiden hadnog geen enkele zege geboekt in het nog prille voetbalseizoen en die wetenschap leek de thuisploeg niet bepaald te inspireren tot attractief voetbal. Integendeel, de toeschouwers op Stayen kregen een zoutloze partij voorgeschoteld waarbij ook de bezoekers allesbehalve uitblonken qua creativiteit of dadendrang. Enkel bij een vrije trap van Bezus - de Oekraïner stiftte de bal heerlijk tot bij Buya maar die werd gestuit door Ondoa. Brys greep bij rust in en verving Buya - de spits uit Sierra Leone bracht er echt helemaal niets van terecht - door Nazon maar de Franse spits met Haïtiaanse roots kon bij zijn invalbeurt ook niet meteen een kentering teweegbrengen in het vormpeil van zijn ploegmakkers. Teixeira probeerde het dan maar met een strakke kopbal , voorlangs , op een vrije trap van Bezus maar voetbaltechnisch bleven beide teams zwaar onder de maat presteren. Teixeira wierp zich kort na rust heel eventjes op als de grote roerganger bij STVV, met een afgemeten voorzet bracht hij Boli vrij voor Ondoa maar de Franse aanvaller kopte de bal onbegrijpelijk hoog over. Die korte opflakkering kreeg evenwel geen verlengstuk en ondertussen bleef KVO krasselen in de opbouw. Zivkovic gedroeg zich als een schipbreukeling op een onbewoond eiland en achter hem gaven Canesin en Marquet helemaal niet thuis. Was er ondertussen dan echt niemand die de arme voetbalsupporter op Stayen hoop gaf op een eerste competitiezege? Toch wel, eerst zag De Norre een knappe poging gered worden door Ondoa maar toen even later Boli in de zestien onderuit werd gehaald door Bjelica wees ref Dierick - na consultatie door de VAR - naar de stip. Botaka twijfelde niet en schoot STVV op voorsprong. Oostende reageerde meteen maar de kopbal van Milovic ging voorlangs. Plots kwam er zowaar vaart in de wedstrijd en kregen de fans toch iets om zich aan op te warmen op een kille zomeravond. Bij Sint-Truiden zorgde het doelpunt duidelijk voor een mentale boost op. Verheyen rekende dan weer op twee wissels, Banda en Sakala, om nog iets te forceren in de slotfase. Veel effect leverde dat evenwel niet op want zijn team bleef in hetzelfde bedje ziek: eenmaal in de buurt van de zestien kregen de bezoekers helemaal niets klaar. Oostende verzamelde nog enkele hoekschoppen maar Sint-Truiden hield al bij al nog makkelijk de nul en trok zo die deugddoende zege over de streep.
</doc>
<doc id="197" genre="news" gender="M">
Lokeren kroont zich tot ploeg van het Waasland
Lokeren heeft zijn eerste overwinning van het seizoen te pakken. De manschappen van Peter Maes wonnen de Oost-Vlaamse derby tegen Waasland-Beveren. Ben-Harush kroonde zich tot matchwinnaar met een droge knal. Lokeren springt zo over Waasland-Beveren in het klassement. Beide clubs beleefden een woelige week in aanloop van de Oost-Vlaamse derby. Lokeren nam afscheid van sportief Directeur Willy Reynders en zag vijf minuten voor het sluiten van de transfermarkt nog de transfer van Frankowksi afspringen. Waasland-Beveren speelde donderdag zijn aanvoerder, en Beveren-boy, Joachim Van Damme kwijt aan KV Mechelen. Bovendien kampeerden beide clubs in de onderste regionen van het klassement. En alsof de spanning nog niet te snijden was, won Eupen vlak voor het begin van de match nog eens tegen Standard. Hoogspanning in het Waasland, dus. Peter Maes gooide nieuwkomer Olivier Deschacht meteen voor de leeuwen, hoewel de 37-jarige ancien bij zijn voorstelling verkondigde nog drie weken nodig te hebben om volledig fit te zijn. Deschacht speelde zich op ervaring en vooral met véél goesting meteen in de harten van de Lokerse aanhang. Logisch dat hij op het einde van de match er volledig doorzat. Yannick Ferrera behield het vertrouwen in dezelfde elf actoren die vorige week op Genk een goede prestatie leverden. De supporters kregen een aangename openingsfase te zien: veel inzet, strijd en passie, maar zonder veel doelrijpe kansen. Daarvoor stond de organisatie van beide teams te goed. Lokeren toonde toch het meeste initiatief, terwijl Waasland-Beveren speculeerde op de counter. Op het kwartier plots opschudding. De kopbal van De Ridder werd afgeblokt, maar bereikte met een gelukje Miric. Die kon vanop een meter amper nog missen, maar Roef had nog een uitstekende reflex in huis. De Beverse doelman bewees andermaal zijn uitstekende vorm. Waasland-Beveren nam langzamerhand het commando over, met Ampomah als bedrijvigste man. Het Ghanese goudhaantje versierde twee doelrijpe kansen, tweemaal had doelman De Wolf een uitstekende parade in huis. Eerst tikte hij een lobje over zijn doel. Even later stond hij pal op diens schot. Na rust ging het spel goed op en neer. Bij Lokeren knalde Cevallos een afvallende bal hoog over doel. Hupperts vond de vuisten van Roef op zijn weg. Bij Waasland-Beveren dolde Ampomah bij momenten met Tirpan, maar echt uitgespeelde kansen puurde hij daar niet uit. Het leek zo’n wedstrijd te worden waarbij beide doelmannen zich tot matchwinnaars zouden kronen. Maar dat was buiten Omri Ben-Harush. De Israëlische linksachter haalde – met rechts! – verschroeiend uit. Doelman Davy Roef kon er alleen maar naar kijken. De opluchting op Daknam was bijzonder groot. Door deze eerste overwinning springt Lokeren over Waasland-Beveren naar de veertiende plaats in het klassement. Waasland-Beveren zakt naar de voorlaatste plaats met amper drie punten
</doc>
<doc id="198" genre="news" gender="M">
Perbet en Niane doen Rezaei al vergeten bij Charleroi, 0 op 18 voor uitermate zwak Moeskroen
Ze kunnen opnieuw lachen in Charleroi. De Carolo’s wonnen de Henegouwse derby tegen Moeskroen met 3-1, zagen zowel Perbet als nieuwkomer Niane scoren en het stadion ging helemaal uit zijn dak toen Massimo Bruno voor het eerst mocht invallen  Ze kunnen opnieuw lachen in Charleroi. De Carolo’s wonnen de Henegouwse derby tegen Moeskroen met 3-1, zagen zowel Perbet als nieuwkomer Niane scoren en het stadion ging helemaal uit zijn dak toen Massimo Bruno voor het eerst mocht invallen De Henegouwse derby tussen Charleroi en Moeskroen kondigde zich aan als eentje in mineur. Slechter konden beide ploegen namelijk amper beginnen aan het seizoen. Charleroi haalde amper 3 op 15, terwijl Moeskroen zelfs nog geen enkel punt wist te behalen. De Carolo’s reageerden op de laatste dag van de mercato met de transfer van Niane, Bruno, Henen en Angella, terwijl Moeskroen hun trainer Frank Defays al op de keien zetten na vijf verliespartijen. Er hing een crisissfeertje op Mambourg. Felice Mazzu gooide Adama Niane onmiddellijk voor de leeuwen bij de thuisploeg en hield Massimo Bruno als joker op de bank, terwijl Laurent Demol – interim bij Moeskroen – ook Mbaye Leye liet debuteren. Leye wilde graag nummer 9, maar dat was al bezet, dus loste Moeskroen dat wiskundig op: 1+8 in plaats van 18 stond er op zijn rug. Na het vertrek van Kaveh Rezaei was Charleroi aanvallend onthoofd, en dat was er het eerste half uur aan te zien: geen enkele kans langs beide zijden. Maar dan heb je Jérémy Perbet, die duikt telkens op als een duiveltje uit een doosje, ook nu weer. Gholizadeh ging voor een keer buitenom bij Katranis, Werner redde zijn eerste poging, maar in de herneming dook Perbet de bal in doel. Het was het sein voor Charleroi om Moeskroen dood te knijpen: Niane trof een minuut later Werner op zijn weg, maar enkele minuten later trof de nieuwe Malinese spits wel raak. 2-0, en de match leek al gespeeld. Moeskroen trapte niet een keer op doel voor rust, Penneteau – al de derde keeper die Mazzu dit seizoen gebruikte – liep zich dan maar wat warm. En Moeskroen moest de kelk tot de bodem ledigen, er was nog maar pas afgetrapt na rust of Vojvoda gleed een voorzet van Niane in eigen doel. 3-0, en niemand sprak nog over Rezaei. De Iraniër zat in de tribune – zijn naam stond bij het afroepen van de ploegen zelfs nog op het scorebord als nummer negen in plaats van die van Niane – en zag Charleroi verder domineren. En Moeskroen sukkelde verder, Werner vergat zelfs even dat hij zijn handen buiten de zestien niet mag gebruiken – geel was zijn deel. Bij Charleroi mocht Massimo Bruno nog invallen, het stadion ging uit zijn dak voor de recordtransfer van de Carolo’s. De winger – die vrijdag nog meetrainde bij Leipzig – trof was gretig en trof al snel drie keer Werner op zijn weg. Uiteindelijk slaagde Moeskroen er zelfs nog in te scoren, Pierrot kopte een hoekschop binnen – al ging scheidsrechter Lardot toch even de videoref raadplegen wegens een vermeende duwfout. Het bleek een pleister op de wonde, het trainersontslag bij Moeskroen had niet het gewenste effect. Bij Charleroi kunnen ze opgelucht adem halen.
</doc>
<doc id="199" genre="news" gender="M">
Belgian Cats winnen in Valencia maar zien drie speelsters geblesseerd uitvallen
De tweede wedstrijd van het internationaal tornooi in het Spaanse Valencia bracht voor de Belgian Cats versus Letland een knappe overwinning (61-53). De tol was echter zwaar. Emma Meesseman (voet), Antonia Delaere (voet) en Kim Mestdagh (kuit) moesten met blessures vroegtijdig het parket verlaten.  De tweede wedstrijd van het internationaal tornooi in het Spaanse Valencia bracht voor de Belgian Cats versus Letland een knappe overwinning (61-53). De tol was echter zwaar. Emma Meesseman (voet), Antonia Delaere (voet) en Kim Mestdagh (kuit) moesten met blessures vroegtijdig het parket verlaten. Vooral het enkelletsel van sterkhouder Meeseman lijkt ernstig. Oorzaak van al dat Belgisch leed was enerzijds het potige Letse spel en anderzijds de lakse Spaanse arbitrage. Met ook nog Ann Wauters (knie) niet wedstrijdfit heeft bondscoach Philip Mestdagh drie weken voor de start van het WK (22 tot 30 september in Tenerife) een pak zorgen aan het hoofd. “Maandag is er onderzoek in België en weten we meer over de ernst en de inactiviteit van het trio geblesseerde speelsters,” gaf de medische staff in Valencia mee. De Belgian Cats hadden de ganse wedstrijd de leiding op het scorebord. Via Julie Allemand, Emma Meesseman en Marjorie Carpréaux ging het na 18-8 naar een 30-19 Belgische bonus halfweg. Het derde schuifje was via Anete Steinberga (ex-Castors Braine) voor Letland. Een Letse remonte was achter niet aan de orde. van 37-23 en 40-31 ging het via Jana Raman, Hanne Mestdagh en Julie Vanloo naar 56-49. Op 58 seconden van het einde viel Emma Meesseman echter geblesseerd uit. Het zette op de knappe Belgische zege jammer genoeg een domper. Volgende week vrijdag (Luik) en zaterdag (Vilvoorde) oefenen de Belgian Cats opnieuw tweemaal en tegen Turkije.
</doc>
<doc id="200" genre="news" gender="M">
Belgian Cats winnen in Valencia maar zien drie speelsters geblesseerd uitvallen
De tweede wedstrijd van het internationaal tornooi in het Spaanse Valencia bracht voor de Belgian Cats versus Letland een knappe overwinning (61-53). De tol was echter zwaar. Emma Meesseman (voet), Antonia Delaere (voet) en Kim Mestdagh (kuit) moesten met blessures vroegtijdig het parket verlaten. Vooral het enkelletsel van sterkhouder Meeseman lijkt ernstig. Oorzaak van al dat Belgisch leed was enerzijds het potige Letse spel en anderzijds de lakse Spaanse arbitrage. Met ook nog Ann Wauters (knie) niet wedstrijdfit heeft bondscoach Philip Mestdagh drie weken voor de start van het WK (22 tot 30 september in Tenerife) een pak zorgen aan het hoofd. “Maandag is er onderzoek in België en weten we meer over de ernst en de inactiviteit van het trio geblesseerde speelsters,” gaf de medische staff in Valencia mee. De Belgian Cats hadden de ganse wedstrijd de leiding op het scorebord. Via Julie Allemand, Emma Meesseman en Marjorie Carpréaux ging het na 18-8 naar een 30-19 Belgische bonus halfweg. Het derde schuifje was via Anete Steinberga (ex-Castors Braine) voor Letland. Een Letse remonte was achter niet aan de orde. van 37-23 en 40-31 ging het via Jana Raman, Hanne Mestdagh en Julie Vanloo naar 56-49. Op 58 seconden van het einde viel Emma Meesseman echter geblesseerd uit. Het zette op de knappe Belgische zege jammer genoeg een domper. Volgende week vrijdag (Luik) en zaterdag (Vilvoorde) oefenen de Belgian Cats opnieuw tweemaal en tegen Turkije.
</doc>
<doc id="201" genre="news" gender="M">
Lokeren kroont zich tot ploeg van het Waasland, Ben-Harush matchwinnaar na heerlijke knal
Lokeren heeft zijn eerste overwinning van het seizoen te pakken. De manschappen van Peter Maes wonnen de Oost-Vlaamse derby tegen Waasland-Beveren. Ben-Harush kroonde zich tot matchwinnaar met een droge knal. Lokeren springt zo over Waasland-Beveren in het klassement. Beide clubs beleefden een woelige week in aanloop van de Oost-Vlaamse derby. Lokeren nam afscheid van sportief Directeur Willy Reynders en zag vijf minuten voor het sluiten van de transfermarkt nog de transfer van Frankowksi afspringen. Waasland-Beveren speelde donderdag zijn aanvoerder, en Beveren-boy, Joachim Van Damme kwijt aan KV Mechelen. Bovendien kampeerden beide clubs in de onderste regionen van het klassement. En alsof de spanning nog niet te snijden was, won Eupen vlak voor het begin van de match nog eens tegen Standard. Hoogspanning in het Waasland, dus. Peter Maes gooide nieuwkomer Olivier Deschacht meteen voor de leeuwen, hoewel de 37-jarige ancien bij zijn voorstelling verkondigde nog drie weken nodig te hebben om volledig fit te zijn. Deschacht speelde zich op ervaring en vooral met véél goesting meteen in de harten van de Lokerse aanhang. Logisch dat hij op het einde van de match er volledig doorzat. Yannick Ferrera behield het vertrouwen in dezelfde elf actoren die vorige week op Genk een goede prestatie leverden. De supporters kregen een aangename openingsfase te zien: veel inzet, strijd en passie, maar zonder veel doelrijpe kansen. Daarvoor stond de organisatie van beide teams te goed. Lokeren toonde toch het meeste initiatief, terwijl Waasland-Beveren speculeerde op de counter. Op het kwartier plots opschudding. De kopbal van De Ridder werd afgeblokt, maar bereikte met een gelukje Miric. Die kon vanop een meter amper nog missen, maar Roef had nog een uitstekende reflex in huis. De Beverse doelman bewees andermaal zijn uitstekende vorm. Waasland-Beveren nam langzamerhand het commando over, met Ampomah als bedrijvigste man. Het Ghanese goudhaantje versierde twee doelrijpe kansen, tweemaal had doelman De Wolf een uitstekende parade in huis. Eerst tikte hij een lobje over zijn doel. Even later stond hij pal op diens schot. Na rust ging het spel goed op en neer. Bij Lokeren knalde Cevallos een afvallende bal hoog over doel. Hupperts vond de vuisten van Roef op zijn weg. Bij Waasland-Beveren dolde Ampomah bij momenten met Tirpan, maar echt uitgespeelde kansen puurde hij daar niet uit. Het leek zo’n wedstrijd te worden waarbij beide doelmannen zich tot matchwinnaars zouden kronen. Maar dat was buiten Omri Ben-Harush. De Israëlische linksachter haalde – met rechts! – verschroeiend uit. Doelman Davy Roef kon er alleen maar naar kijken. De opluchting op Daknam was bijzonder groot. Door deze eerste overwinning springt Lokeren over Waasland-Beveren naar de veertiende plaats in het klassement. Waasland-Beveren zakt naar de voorlaatste plaats met amper drie punten
</doc>
<doc id="202" genre="news" gender="M">
Belgian Cats winnen in Valencia maar zien drie speelsters geblesseerd uitvallen
De tweede wedstrijd van het internationaal tornooi in het Spaanse Valencia bracht voor de Belgian Cats versus Letland een knappe overwinning (61-53). De tol was echter zwaar. Emma Meesseman (voet), Antonia Delaere (voet) en Kim Mestdagh (kuit) moesten met blessures vroegtijdig het parket verlaten. Vooral het enkelletsel van sterkhouder Meeseman lijkt ernstig. Oorzaak van al dat Belgisch leed was enerzijds het potige Letse spel en anderzijds de lakse Spaanse arbitrage. Met ook nog Ann Wauters (knie) niet wedstrijdfit heeft bondscoach Philip Mestdagh drie weken voor de start van het WK (22 tot 30 september in Tenerife) een pak zorgen aan het hoofd. “Maandag is er onderzoek in België en weten we meer over de ernst en de inactiviteit van het trio geblesseerde speelsters,” gaf de medische staff in Valencia mee. De Belgian Cats hadden de ganse wedstrijd de leiding op het scorebord. Via Julie Allemand, Emma Meesseman en Marjorie Carpréaux ging het na 18-8 naar een 30-19 Belgische bonus halfweg. Het derde schuifje was via Anete Steinberga (ex-Castors Braine) voor Letland. Een Letse remonte was achter niet aan de orde. van 37-23 en 40-31 ging het via Jana Raman, Hanne Mestdagh en Julie Vanloo naar 56-49. Op 58 seconden van het einde viel Emma Meesseman echter geblesseerd uit. Het zette op de knappe Belgische zege jammer genoeg een domper. Volgende week vrijdag (Luik) en zaterdag (Vilvoorde) oefenen de Belgian Cats opnieuw tweemaal en tegen Turkije.
</doc>
<doc id="203" genre="news" gender="M">
Bertens onverwacht uitgeschakeld op US Open
Bertens, die zaterdag nu en dan flink op zichzelf mopperde, verloor in drie sets van de nummer 103 van de wereldranglijst, Marketa Vondrousova. Kiki Bertens is in de derde ronde van de US Open onverwacht onderuit gegaan tegen de Tsjechische Marketa Vondrousova. Bertens, die nu en dan flink op zichzelf mopperde, verloor in drie sets van de nummer 103 van de wereldranglijst: 7-6 (4) 2-6 7-6 (1).
</doc>
<doc id="204" genre="news" gender="M">
Het lag in een la, dat weet ik nog
In deze rubriek elke week iets wat kwijt is. Deze week: de papieren van een oude motorfiets. Ik ben een paar belangrijke papieren kwijt. Ze bevinden zich in een etuitje van bruin skai, met daarin een aantal doorzichtige plastic mapjes. In die mapjes zitten de papieren van een oude motorfiets die ik heb, een Matchless uit 1954. In die tijd was het kentekenbewijs nog een bedrukt stukje linnen. Het kentekennummer staat in royale zwarte letters en cijfers op het vaalgele linnen gekalligrafeerd. Het is een document dat gemaakt is om een mensenleven mee te gaan. Je kunt het ongestraft ettelijke keren opvouwen, in je zak stoppen en er weer uithalen. Onverwoestbaar, net als trouwens die motorfiets. Ik heb hem al veertig jaar en hij rijdt nog steeds.
</doc>
<doc id="205" genre="news" gender="M">
Thibaut Courtois met brede smile na debuut voor Real: “De trainer het zo moeilijk mogelijk maken”
Met een brede smile stond Thibaut Courtois de pers te woord na zijn volwassen debuut voor Real Madrid. “Dit is natuurlijk genieten”, zei hij. “Ik ben blij met mijn debuut en nog blijer met het resultaat.”  Met een brede smile stond Thibaut Courtois de pers te woord na zijn volwassen debuut voor Real Madrid. “Dit is natuurlijk genieten”, zei hij. “Ik ben blij met mijn debuut en nog blijer met het resultaat.”  “In het begin moest ik mijn plaats nog wat vinden”, zei Thibaut Courtois achteraf. “Ik heb tenslotte anderhalve maand niet gespeeld. Meteen beginnen met een competitiewedstrijd in La Liga is niet simpel. Het is niet zo dat ik een vriendschappelijke wedstrijd had om mijn ploegmaats te leren kennen. Maar ik voelde me snel goed. Ik had niet veel werk maar wat ik moest doen heb ik gedaan. De penalty is jammer, maar dat is het leven.” Volgende week speelt Courtois bij de Rode Duivels maar daarna hoopt hij dat hij opnieuw bij Real Madrid onder de lat staat. Garanties heeft hij daarover niet gekregen. “We zijn met twee, zelfs drie goeie keepers. Natuurlijk wil ik niet het hele seizoen op de bank blijven maar alle keepers moeten er alles aan doen opdat de trainer het moeilijk heeft. De trainer is , hij beslist. Het is normaal bij een topclub als Real Madrid dat er concurrentie is.”
</doc>
<doc id="206" genre="news" gender="M">
SK Deinze wint moeizaam eerste competitiematch tegen Châtelet-Farciennes
Deinze - Er werd reikhalzend uitgekeken wat KMSK Deinze vandaag in zijn eerste competitiematch zou presteren na de succesvolle bekercampagne. Châtelet-Farciennes raakte tijdens de eerste helft nauwelijks in de problemen tegen een vrij traag spelend KMSK Deinze, dat vooral in het middenveld nogal wat balverlies leed. In de 42ste minuut verraste Quentin Vanderbecq de Deinse verdediging. Het was voor Deinze het eerste tegendoelpunt in vier wedstrijden. Châtelet-Farciennes miste bij het begin van de tweede helft met een schot op de paal de kans om verder uit te lopen. Trainer Regi Van Acker had tijdens de rust Gert Van Walle en Lennert Mertens ingebracht voor Michael Lallemand en Lennert De Smul. Hun extra druk naar voor zorgde voor heel wat kansen en twee penalty's (fout en handspel), die door Youssef Challouk ('57) en Lennart Mertens ('65) feilloos werden omgezet. Châtelet-Farciennes ging furieus op zoek naar een tweede doelpunt, maar door de ruimte in het middenveld was het vooral KMSK Deinze dat de kansen kreeg en de betere ploeg was. Lennart Mertens scoorde met het hoofd na assist van Mehdi Tarfi het bevrijdende derde doelpunt (81').
</doc>
<doc id="207" genre="news" gender="M">
Perbet en Niane doen Rezaei al vergeten bij Charleroi, 0 op 18 voor uitermate zwak Moeskroen
Ze kunnen opnieuw lachen in Charleroi. De Carolo’s wonnen de Henegouwse derby tegen Moeskroen met 3-1, zagen zowel Perbet als nieuwkomer Niane scoren en het stadion ging helemaal uit zijn dak toen Massimo Bruno voor het eerst mocht invallen De Henegouwse derby tussen Charleroi en Moeskroen kondigde zich aan als eentje in mineur. Slechter konden beide ploegen namelijk amper beginnen aan het seizoen. Charleroi haalde amper 3 op 15, terwijl Moeskroen zelfs nog geen enkel punt wist te behalen. De Carolo’s reageerden op de laatste dag van de mercato met de transfer van Niane, Bruno, Henen en Angella, terwijl Moeskroen hun trainer Frank Defays al op de keien zetten na vijf verliespartijen. Er hing een crisissfeertje op Mambourg. Felice Mazzu gooide Adama Niane onmiddellijk voor de leeuwen bij de thuisploeg en hield Massimo Bruno als joker op de bank, terwijl Laurent Demol – interim bij Moeskroen – ook Mbaye Leye liet debuteren. Leye wilde graag nummer 9, maar dat was al bezet, dus loste Moeskroen dat wiskundig op: 1+8 in plaats van 18 stond er op zijn rug. Na het vertrek van Kaveh Rezaei was Charleroi aanvallend onthoofd, en dat was er het eerste half uur aan te zien: geen enkele kans langs beide zijden. Maar dan heb je Jérémy Perbet, die duikt telkens op als een duiveltje uit een doosje, ook nu weer. Gholizadeh ging voor een keer buitenom bij Katranis, Werner redde zijn eerste poging, maar in de herneming dook Perbet de bal in doel. Het was het sein voor Charleroi om Moeskroen dood te knijpen: Niane trof een minuut later Werner op zijn weg, maar enkele minuten later trof de nieuwe Malinese spits wel raak. 2-0, en de match leek al gespeeld. Moeskroen trapte niet een keer op doel voor rust, Penneteau – al de derde keeper die Mazzu dit seizoen gebruikte – liep zich dan maar wat warm. En Moeskroen moest de kelk tot de bodem ledigen, er was nog maar pas afgetrapt na rust of Vojvoda gleed een voorzet van Niane in eigen doel. 3-0, en niemand sprak nog over Rezaei. De Iraniër zat in de tribune – zijn naam stond bij het afroepen van de ploegen zelfs nog op het scorebord als nummer negen in plaats van die van Niane – en zag Charleroi verder domineren. En Moeskroen sukkelde verder, Werner vergat zelfs even dat hij zijn handen buiten de zestien niet mag gebruiken – geel was zijn deel. Bij Charleroi mocht Massimo Bruno nog invallen, het stadion ging uit zijn dak voor de recordtransfer van de Carolo’s. De winger – die vrijdag nog meetrainde bij Leipzig – trof was gretig en trof al snel drie keer Werner op zijn weg. Uiteindelijk slaagde Moeskroen er zelfs nog in te scoren, Pierrot kopte een hoekschop binnen – al ging scheidsrechter Lardot toch even de videoref raadplegen wegens een vermeende duwfout. Het bleek een pleister op de wonde, het trainersontslag bij Moeskroen had niet het gewenste effect. Bij Charleroi kunnen ze opgelucht adem halen.
</doc>
<doc id="208" genre="news" gender="M">
Er is een aanslag gepleegd in Nederland en iedereen lijkt rustig te blijven
De aanslag op het Centraal Station in Amsterdam lijkt weinig effect te hebben op de gemoedsrust van Nederlanders. Vrijdag werden daar twee mensen neergestoken, de dader werd neergeschoten door de politie en aangehouden. Uit de eerste verklaringen van de dader blijkt dat hij een terroristisch motief had, zegt de politie, maar verder is er nog niets bekend over de man. "Wat mij vooral opvalt is dat het tamelijk rustig wordt ontvangen, door media en samenleving", zegt terrorismedeskundige Jelle van Buuren. "Vergelijk dat eens met het rumoer over de steekpartij in Den Haag." Van Buuren doelt op het steekincident waarbij lang door de autoriteiten alleen werd gesproken van een verwarde man, terwijl er allerlei signalen waren over een mogelijk terroristisch motief. "Daarvan is nu geen sprake", zegt Van Buuren. "Het komt deels omdat de autoriteiten vanaf het begin rekening hielden met een terroristisch motief." "Een andere reden is gewenning. De grote aanslagen van 2015 en 2016 met bomvesten en tientallen doden liggen achter ons. Wat we nu vooral zien, ook in de landen om ons heen, zijn dit soort relatief kleine incidenten. Ik wil er niets aan afdoen, want wat de slachtoffers is overkomen is verschrikkelijk, maar dit is geen Bataclan ." Van Buuren wijst er verder op dat in Nederland momenteel dreigingsniveau 4 van kracht is, wat betekent dat aanslagen kunnen voorkomen. Dat is het op een na hoogste dreigingsniveau. "Tegen dat incident van vrijdag kun je je verschrikkelijk lastig beschermen, maar ze passen in een patroon: relatief kleine gewelddaden gepleegd door eenlingen." "Op Amsterdam Centraal is veel politie en er is direct opgetreden. Het station is nu eenmaal hét voorbeeld van een publieke plek, en heel moeilijk te beveiligen", stelt Van Buuren. De Amsterdamse burgemeester Femke Halsema legt uit waarom het in de hoofdstad nu 'gewoon' veilig is en waarom er niet is opgeschaald:
</doc>
<doc id="209" genre="news" gender="F">
Nou kan Rotterdam eindelijk weer eens wow worden
Clubcultuur Na lang wachten heeft Ted Langenbach vanaf 8 september weer zijn eigen club: Now&Wow. Was dit de broodnodige impuls die de ingedutte clubcultuur van Rotterdam nodig heeft? Wat betreft Ted Langenbach is de cirkel rond. Rotterdam is eindelijk weer klaar voor een bruisende clubcultuur. Negentien jaar na het roemruchte Now&Wow op de Lloydpier opent zijn gelijknamige club op de tiende verdieping van de Maassilo, met drie zalen. Vanaf 8 september kunnen elke zaterdag zo’n 1.500 mensen de glorietijd waarin Rotterdam dé dancestad van Nederland was, nieuw leven inblazen.
</doc>
<doc id="210" genre="news" gender="M">
Heropening cafetaria gemeentelijke sporthal
Glabbeek - Het gemeentebestuur heropende officieel de cafetaria van de sporthal. Eigenlijk is het het Autonoom Gemeentebedrijf AGB dat de cafetaria heropende. Schepen van AGB is Hans Hendrickx (Dorpspartij): “Het AGB Glabbeek gaf een concessie van de cafetaria voor achtien jaar aan brouwerij Maes. Die zocht een nieuwe exploitant. Dat werd Joren Michels die eerder ervaring opdeed aan de tap van café Patria in Tienen.”
</doc>
<doc id="211" genre="news" gender="M">
Bjorg Lambrecht (21) rijdt Vuelta met een missie: “Ik wil de opvolger worden van Eddy Merckx”
Bjorg Lambrecht heeft deze maand een dubbele missie. De volgende zeven etappes wil de op een na jongste deelnemer in de Vuelta nog een keer in de top tien rijden. Op de tweede rustdag geeft Lambrecht er dan sowieso de brui aan om zich volop voor te bereiden op het WK voor beloften in Innsbruck. “Ik wil de geschiedenisboeken ingaan”, zegt de 21-jarige Knesselarenaar.  Bjorg Lambrecht heeft deze maand een dubbele missie. De volgende zeven etappes wil de op een na jongste deelnemer in de Vuelta nog een keer in de top tien rijden. Op de tweede rustdag geeft Lambrecht er dan sowieso de brui aan om zich volop voor te bereiden op het WK voor beloften in Innsbruck. “Ik wil de geschiedenisboeken ingaan”, zegt de 21-jarige Knesselarenaar. Bjorg ‘Matchbox’ Lambrecht straalde na zijn achtste plaats in Almadén van kop tot teen. Zijn top-tien plaats die hij in deze Vuelta als doel had gesteld, had hij al binnen in een sprint bergop voor echte punchers. “Zo evident was het niet, en dan nog in de warmste rit tot nog toe. Je kunt net zo goed in een oven gaan koersen. Het was in zo’n peloton niet gemakkelijk om me te positioneren. Ik moet wat geluk hebben. Ik zat langs de binnenkant rechts.
</doc>
<doc id="212" genre="news" gender="M">
Na hartoperatie weet Anthony Van Loo weldra of hij mag blijven voetballen: “Ik leef nu van dag tot dag”
“Een hamerslag op mijn hart.” Op 11 mei redde zijn defibrillator met een schok van 700 volt zijn leven. Een tweede keer al. Na een nieuwe hartoperatie volgde er eind juli eindelijk groen licht: Anthony Van Loo (29) zou dan toch kunnen blijven voetballen. Hij ­begon aan zijn revalidatie, alleen zegt zijn lichaam weleens “neen”. Maar “zo” wil hij niet eindigen. Komende week heeft hij een eerste controle. ­­“Als de dokters neen zeggen, stopt het...”  “Een hamerslag op mijn hart.” Op 11 mei redde zijn defibrillator met een schok van 700 volt zijn leven. Een tweede keer al. Na een nieuwe hartoperatie volgde er eind juli eindelijk groen licht: Anthony Van Loo (29) zou dan toch kunnen blijven voetballen. Hij ­begon aan zijn revalidatie, alleen zegt zijn lichaam weleens “neen”. Maar “zo” wil hij niet eindigen. Komende week heeft hij een eerste controle. ­­“Als de dokters neen zeggen, stopt het...” Vrolijk tafereel in de tuin van huize Van Loo in Zedelgem. Zoontje Matthis (3) wil scoren tegen papa Anthony, mama Evelien en dochter ­Camille (6 maanden) supporteren. Blij, jong familiegeluk. Maar er hangt een donkere wolk voor de stralende zon. Het hart van Anthony Van Loo (29), profvoetballer met hartritmestoornissen. Tien jaar geleden werd daarvoor een defibrillator ingeplant.
</doc>
<doc id="213" genre="news" gender="M">
Het leven van een marathonloper: “Soms doe ik zot en draai ik een banaan door mijn 72 gram granola”
Elke week vuurt Dave Peters ongewone vragen af op een topsporter. Vandaag is marathonloper Koen Naert aan de beurt, die zich onlangs tot Europees kampioen kroonde. Maar daar gingen heel wat opofferingen aan vooraf. Een hallucinant relaas over het leven en de voeding van een marathonloper.  Elke week vuurt Dave Peters ongewone vragen af op een topsporter. Vandaag is marathonloper Koen Naert aan de beurt, die zich onlangs tot Europees kampioen kroonde. Maar daar gingen heel wat opofferingen aan vooraf. Een hallucinant relaas over het leven en de voeding van een marathonloper. Hoeveel kilogram spek met eieren eet een ­marathonloper ’s morgens? “Op gewone dagen eet ik 72 gram granola, netjes afgewogen. Als ik een iets heftiger schema heb van pakweg 25 kilometer lopen, dan kan dat al eens 80 gram worden. Soms draai ik er zelfs nog een banaan doorheen, doe ik eens zot. Ik ben een perfectionist en ben daar echt minutieus mee bezig. In de winkel kijk ik automatisch op de achterkant van alle zakken. De granola met het kleinste vetgehalte per 100 gram neem ik mee.
</doc>
<doc id="214" genre="news" gender="M">
Minister Hilde Crevits pareert de kritiek op ‘haar’ onderwijs: “We zijn nog altijd Europese top”
“U wordt omschreven als de machtigste en populairste Vlaamse politica, mevrouw de minister,” zeg ik aan het einde van het interview. “Verbazend hé”, antwoordt ze met ontwapenende glimlach. Hilde Crevits (51) heeft het aanstekelijke enthousiasme van een chiroleidster en de geslepenheid van een beroepspoliticus. Ook nog nu ze haar vijfde en laatste schooljaar als minister van onderwijs ingaat. En ook nu de kwaliteit van ‘haar’ onderwijs langs verschillende kanten onder vuur ligt. De vraag is of het onderwijs in de komende maanden haar grootste zorg zal zijn. Twee keer komt ze in het strijdperk als verkiezingskandidate, in oktober als titelvoerend burgemeester in Torhout (West-Vlaanderen), daarna, in mei, voor de Vlaamse verkiezingen. Om opnieuw minister van onderwijs te worden? “Dat hangt van de kiezer en de coalitie af. Ik zeg niet nee.
</doc>
<doc id="215" genre="news" gender="M">
Brandstichting in kippenbroeierij en -slachterij
Kruishoutem - De voorbije nacht werd de brandweer opgeroepen voor branden in een kippenbroeierij en een kippenslachterij. De branden zijn vermoedelijk aangestoken. Even na middernacht werd de brandweer opgeroepen voor een brand bij kippenslachterij Nollens in Kruishoutem. Plasticbakken bleken er in brand gestoken. Kort daarna was er ook een brand bij Claeys Broeierij, een bedrijf iets verderop in de industriezone. Daar werden paletten in brand gestoken. De politie is een onderzoek gestart.
</doc>
<doc id="216" genre="news" gender="F">
‘Bij ons lopen  de twee culturen door elkaar’
Spitsuur  Trudi Weijers (57) en Yasser Selim (54) leerden elkaar kennen op het moment dat Yasser net weer terug wilde naar Egypte. Hij bleef in Nederland, ze kregen twee kinderen. „Ieder jaar op vakantie naar Egypte is wel verplicht.” In Spitsuur vertellen stellen en singles hoe zij werk en privé combineren. Meedoen? Mail naar werk@nrc.nl
</doc>
<doc id="217" genre="news" gender="F">
‘Geen land is ooit veilig voor roekeloze politici. Ook in Europa niet’
Afscheidsinterview Zeid Ra’ad Al Hussein is een van de meest uitgesproken Hoge Commissarissen die de VN ooit had – wat hem mogelijk een tweede termijn kostte. ‘De begroting van dit kantoor is lager dan het bedrag dat Zwitsers jaarlijks aan chocola besteden.’ Toen Zeid Ra’ad Al Hussein vier jaar geleden begon als Hoge Commissaris voor de Mensenrechten van de Verenigde Naties, kreeg hij van zijn voorgangster een T-shirt. Daarop stonden alle scheldwoorden gedrukt die zij tijdens haar mandaat naar haar hoofd had gekregen. Nu zwaait ‘Zeid’, zoals iedereen hem noemt, zelf af. Op 1 september neemt de Chileense oud-president Michelle Bachelet het van hem over. Zeid geeft Bachelet geen T-shirt. Hij is ongetwijfeld de meest uitgesproken Hoge Commissaris die de VN ooit heeft gehad. De scheldwoorden die tegen hem zijn gebruikt, zouden niet eens op een maat XL hebben gepast.
</doc>
<doc id="218" genre="news" gender="M">
Zin en onzin van de koelingsadviezen in Nationaal Hitteplan
Wekelijks stuit Karel Knip in de alledaagse werkelijkheid op raadsels en onbegrijpelijke verschijnselen. Deze week: koelt je huis echt af als een fles vol ijs voor de ventilator zet? En wèg is de zomer. Maar wat een zomer was het! De jongens van Weeronline en Weerplaza kwamen handen te kort om de records bij te houden. Nooit eerder was het zó warm op 27 juli. Nooit eerder viel er in Ulft zó weinig regen.
</doc>
<doc id="219" genre="news" gender="F">
Cora van der Kooij was altijd aan het studeren
In deze rubriek elk weekeinde een necrologie van iemand die recent is overleden. Historica en verpleegkundige Cora van der Kooij (1946-2018) was het niet eens met de ondergeschikte positie van de verpleegster. Van haar gereformeerde achtergrond had ze al lang afstand genomen, maar dat Laatste Oordeel, dat zat haar dwars. Ze was bang, zeker nu ze wist dat ze ongeneeslijk ziek was. Hoe rustig te sterven? Historica en verpleegkundige Cora van der Kooij vond een antwoord op de haar typerende, intellectuele manier: op haar 71ste publiceerde ze een boekje over de historische wortels van het idee van een ‘laatste oordeel’, en bevrijdde zo zichzelf.
</doc>
<doc id="220" genre="news" gender="F">
De werkelijke prijs van een lijntje coke
NRC-serie  In het Colombiaanse dorp Argelia is de cocaïne-productie na de burgeroorlog geëxplodeerd, mede door de grote vraag in de VS en Europa. Bendes claimen het gebied en doden dwarsliggers. Een tocht langs boeren, plukkers en een cocalab. Behoedzaam rijdt Mosco Jesús Bolaños in alle vroegte over een modderig bergpad. Aan weerszijden tussen de mistige heuvels staan velden vol lichtgroene bloeiende cocaplanten. In de verte buigen groepjes raspachines , cocaplukkers, zich over de bladeren. „Dit is de bakermat van de cocaïnehandel. Wat in deze vallei groeit is een fortuin waard. De hele wereld profiteert mee van onze oogst, ook Nederland”, zegt Bolaños.
</doc>
<doc id="221" genre="news" gender="F">
Kleding weggedaan, maar gelukkig heb ik de foto’s nog
Herinneringen Kleren wegdoen is niet altijd makkelijk. Anne Martens fotografeerde wat ze wegdeed en schreef bij elk kledingstuk een herinnering. ‘Ik paste hem en hij paste mij”, zei ik altijd wanneer iemand me een compliment gaf over mijn spijkerbroek. Blauwzwart was hij, model bootleg. Een half jaar lang was er geen beter moment dan wanneer ik ’s ochtends de douche uitstapte en die broek aan het wasrek zag hangen. Het maakte die dag niet uit welke schoenen of trui ik aantrok, alles stond.
</doc>
<doc id="222" genre="news" gender="M">
Jonge breuk liet Lombok beven
Aardbevingen Lombok Een geologisch nog jonge breuk is de oorzaak van de aardbevingen op Lombok – dicht bij het aardoppervlak: „Daardoor hebben ze ook voor meer schade gezorgd.” Het Indonesische eiland Lombok werd deze zomer getroffen door aardbevingen , waarbij zo’n 450 mensen omkwamen. Dat kwam doordat hier tektonische platen over elkaar heen schuiven, werd gezegd. Maar dat klopt volgens geologen niet: „Was het maar zo, dan waren er waarschijnlijk minder slachtoffers gevallen.”
</doc>
<doc id="223" genre="news" gender="F">
Arnon Grunberg verbleef tussen de jongdementen: “Je zal me niet meer horen zeggen dat ik liever dood wil dan dement te zijn”
Gent -  Twee weken draaide schrijver Arnon Grunberg mee in woon-zorgcentrum ­Zuiderlicht, waar onder anderen mensen met jongdementie verblijven. “Ik was hier gelukkig. Klinkt dat raar?”  Twee weken draaide schrijver Arnon Grunberg mee in woon-zorgcentrum ­Zuiderlicht, waar onder anderen mensen met jongdementie verblijven. “Ik was hier gelukkig. Klinkt dat raar?” Er zijn een paar dingen die Arnon Grunberg (47) heel goed kan. Voortkijken wanneer veel mensen hun ogen sluiten, bijvoorbeeld. En op een efficiënte, onnadrukkelijke manier opschrijven wat hij dan ziet. Kijken, praten en schrijven deed hij de voorbije twee weken in het Gentse woon-zorgcentrum Zuiderlicht, waar een vijftigtal mensen wonen – met jongdementie, een verstandelijke beperking of psychische kwetsbaarheid.
</doc>
<doc id="224" genre="news" gender="F">
Ze waren liefjes toen ze 9 waren, maar verloren elkaar uit het oog. Na 38 jaar vonden ze elkaar weer en trouwden ze
Antwerpen -  Als kind in de jaren 70 waren Martine en Luc onafscheidelijk. Maar hun levens gingen uiteen en de twee Antwerpenaars zagen elkaar 38 jaar lang niet. Tot Martine haar Luc opmerkte in een Facebookgroep. Intussen woont het koppel samen en zijn er trouwplannen. “Ik heb ze gevraagd op de dorpel voor mijn ouderlijk huis. Op dezelfde plaats waar zij mij als kleuter ten huwelijk vroeg.”  Als kind in de jaren 70 waren Martine en Luc onafscheidelijk. Maar hun levens gingen uiteen en de twee Antwerpenaars zagen elkaar 38 jaar lang niet. Tot Martine haar Luc opmerkte in een Facebookgroep. Intussen woont het koppel samen en zijn er trouwplannen. “Ik heb ze gevraagd op de dorpel voor mijn ouderlijk huis. Op dezelfde plaats waar zij mij als kleuter ten huwelijk vroeg.” Het lijkt wel een sprookje van de moderne digitale tijd, het verhaal van Luc Ramael (52) en Martine Hellemans (51). Hij groeide op in de Langemarkstraat in het Antwerpse Berchem, zij om de hoek in de Kortemarkstraat. “Haar grootouders waren mijn buren”, vertelt Luc. “We hebben als kleutertjes in de vroege jaren zeventig vaak met elkaar gespeeld. Op de voor mijn ouderlijke huis zei ze dat ze ooit nog met mij ging trouwen.
</doc>
<doc id="225" genre="news" gender="M">
Grootste volksverhuis van het land gebeurt op de knieën én met een tuinschepje
Lommel -  Dit weekend vond in Lommel de grootste volksverhuis van het land plaats. Een paar honderd mannen, vrouwen en kinderen kregen in één dag tijd een nieuw onderkomen. Vrachtwagens, liften en dozen kwamen er niet aan te pas, wel tuinschepjes, buizen en plastic bakjes. Want het ging hem om spinnetjes. “De meest bedreigde spinnensoort van ons land”, luidt het bij Natuurpunt. “De lentevuurspin. Verhuizen we ze niet, dan sterven ze.”  Dit weekend vond in Lommel de grootste volksverhuis van het land plaats. Een paar honderd mannen, vrouwen en kinderen kregen in één dag tijd een nieuw onderkomen. Vrachtwagens, liften en dozen kwamen er niet aan te pas, wel tuinschepjes, buizen en plastic bakjes. Want het ging hem om spinnetjes. “De meest bedreigde spinnensoort van ons land”, luidt het bij Natuurpunt. “De lentevuurspin. Verhuizen we ze niet, dan sterven ze.” Het mooiste spinnetje van België – zoals die al eens genoemd wordt – zit hier enkel in Lommel. Maar het is wel de grootste populatie ter wereld die er huist. Duizenden, misschien zelfs tienduizend exemplaren van het insect dat tot 2 centimeter groot wordt en waarvan de mannetjes felrood gekleurd zijn. Maar nu is die gigantische populatie in gevaar. Want op het stukje oerheide waar ze leven, wordt vanaf oktober het grootste zonnepanelenpark van de Benelux neergepoot.
</doc>
<doc id="226" genre="news" gender="M">
Kinderrechtencommissaris trekt aan alarmbel over asielcentrum: “Totaal mensonwaardige situatie”
Steenokkerzeel -  Kinderrechtencommissaris Bruno Vanobbergen trekt zwaar aan de alarmbel over de opsluiting van een eerste gezin met kinderen in het gesloten asielcentrum van Steenokkerzeel: “De jonge kinderen ervaren zware stress, het meisje van 6 jaar wordt geplaagd door doodsangsten”, zegt hij na een bezoek aan het centrum. “Ons land moet zo snel mogelijk een eind maken aan deze totaal mensonwaardige situatie.”  Kinderrechtencommissaris Bruno Vanobbergen trekt zwaar aan de alarmbel over de opsluiting van een eerste gezin met kinderen in het gesloten asielcentrum van Steenokkerzeel: “De jonge kinderen ervaren zware stress, het meisje van 6 jaar wordt geplaagd door doodsangsten”, zegt hij na een bezoek aan het centrum. “Ons land moet zo snel mogelijk een eind maken aan deze totaal mensonwaardige situatie.” Vanobbergen kon in zijn functie van kinderrechtencommissaris donderdag het gesloten asielcentrum 127bis in het Vlaams-Brabantse Steenokkerzeel bezoeken, pal in het verlengde van de start- en landingsbanen van de luchthaven van Zaventem. In een nieuwe, volledig aparte vleugel voor gezinnen verblijft nu al meer dan 2 weken een Servische moeder met haar vier kinderen tussen 1 en 6 jaar. Het is de eerste keer sinds 10 jaar dat België opnieuw uitgeprocedeerde gezinnen met kinderen opsluit, na verschillende veroordelingen, onder andere door het Europees Hof voor de Rechten van de Mens. “Terwijl de regering verschillende keren onderstreepte dat de opsluiting van kinderen zo kort mogelijk zou duren, is de maximumtermijn van 2 weken intussen al ruimschoots verstreken”, schrijft Vanobbergen in een opiniebijdrage op de website van Knack. Vanobbergen vindt het ook vreemd dat de verlenging van die maximumtermijn – wat in uitzonderlijke gevallen met nog eens 2 weken kan – gebeurt zonder een grondig onderzoek naar het welzijn van de kinderen, nochtans een uitdrukkelijke voorwaarde. De kinderrechtencommissaris ging ervan uit dat zo’n onderzoek door een multidisciplinair team van onafhankelijke deskundigen zou gebeuren. “Maar volgens onze bronnen is er alleen maar een twee pagina’s tellend observatieverslag.” Zware stress Volgens Vanobbergen zou een grondig onderzoek hebben uitgewezen dat de kinderen zware stress overhouden aan hun opsluiting. “Ze zijn bang voor hun toekomst, nu ze naar een land worden gestuurd waar ze niets of niemand kennen, zelfs de taal niet spreken. Ze vinden het ook moeilijk dat ze – wegens hun opsluiting – geen contact kunnen hebben met andere kinderen of familieleden. Het oudste meisje, 6 jaar, wordt geplaagd door doodsangsten, onder meer door de arrestatie door de politie.” Grootschalig protest Tegen de opsluiting van kinderen in het kader van hun gedwongen uitwijzing uit ons land is de voorbije maanden zwaar geprotesteerd. 325 organisaties, gaande van Unicef, de Vlaamse advocatuur tot ook Chirojeugd Vlaanderen, schaarden zich achter de campagne ‘Kinderen sluit je niet op, punt’. Ook Vanobbergen is die mening toegedaan, zeker na zijn bezoek, en vraagt de regering met aandrang om “zo snel mogelijk een einde te maken aan deze mensonwaardige situatie”. De Dienst Vreemdelingenzaken (DVZ) ontkende eerder deze week dat er “grote problemen waren met het gezin”. “Er zijn twee gespecialiseerde psychologen die het gezin elke dag zien. Een gesloten centrum is een moeilijke situatie, maar ze zijn met hun moeder, met de mogelijkheid om buiten te spelen.” Premier Charles Michel (MR) verdedigde dit weekend het gevoerde beleid van de regering, en noemde de aanpak “wel humaan”. Hij wees ook op de verantwoordelijkheid van de uitgeprocedeerde ouders, die het zover lieten komen.
</doc>
<doc id="227" genre="news" gender="M">
Seksuologe Chloé De Bie helpt de stelletjes in ‘Koppels’: “Een gelukkige relatie is meer dan seks alleen”
Vier gelukkige stelletjes die relatietraining volgen, dat is ‘Koppels’ in een notendop. In het nieuwe VTM-programma houdt klinisch seksuologe Chloé De Bie (29) een oogje in het zeil. Alwéér een seksuologe op tv? Ja, maar De Bie wil geen kopie van Goedele Liekens worden. “We doen allemaal hetzelfde, maar elk op onze eigen manier: seksualiteit bespreekbaar maken.”  Vier gelukkige stelletjes die relatietraining volgen, dat is ‘Koppels’ in een notendop. In het nieuwe VTM-programma houdt klinisch seksuologe Chloé De Bie (29) een oogje in het zeil. Alwéér een seksuologe op tv? Ja, maar De Bie wil geen kopie van Goedele Liekens worden. “We doen allemaal hetzelfde, maar elk op onze eigen manier: seksualiteit bespreekbaar maken.” Met hoopt VTM vanaf donderdag het succes van te evenaren. Maar tegelijk werpt de zender een nieuw tv-gezicht voor de leeuwen: Chloé De Bie, klinisch seksuoloog uit Gent. Samen met haar collega Wim Slabbinck gaat ze de deelnemende stellen in Koppels begeleiden en hen helpen om nóg gelukkiger te worden in hun relatie. En zo komt er alweer een psycholoog met een neus voor seksualiteit bij op de Vlaamse televisieschermen.
</doc>
<doc id="228" genre="news" gender="F">
Slachtoffer verkrachting doorbreekt taboe maar wordt niet geloofd
De ontvoerders van de Marokkaanse Khadija Okkarou (17) verkrachtten haar twee maanden lang en tatoeëerden haar hele lijf vol. Dat verklaart ze zelf, want er wordt ook getwijfeld aan haar verhaal. Niettemin verzet ze iets in haar thuisland, door het taboe op verkrachting te doorbreken. Alleen al daarvoor kan ze op veel solidariteit rekenen. “Ik kreeg amper te eten en had geen douche. Eerst werd ik door mijn ontvoerder verkracht, daarna gaf hij me aan anderen door in ruil voor geld. Ze tatoeëerden mijn nek en mijn armen. Maar ik kon niet vluchten.” Zo doet de 17-jarige Khadija Okkarou haar verhaal aan tv-zender Chouf. Naar eigen zeggen werd ze door twee mannen op een scooter meegesleurd vlakbij het huis van haar tante, in het centrum van Marokko.
</doc>
<doc id="229" genre="news" gender="F">
Uber stoot iconische gele taxi van de troon
In New York verliest de razendsnel terrein aan alternatieve taxidiensten als Uber en Lyft. De New Yorkse burgemeester Bill de Blasio schiet daarom de officiële taxichauffeurs te hulp en reikt een jaar lang geen vergunningen meer uit aan Uber. Om te werken voor de taxidienst Uber en zo naar eigen believen en privé taxichauffeur te worden, heb je een officiële vergunning nodig. Wie in New York van plan was om dat te doen, is er voorlopig aan voor de moeite. Burgemeester De Blasio zal het komende jaar geen vergunningen meer toekennen voor nieuwe chauffeurs van Uber of de gelijkaardige dienst Lyft. Bovendien wil de burgemeester een minimumloon invoeren van 15 dollar per uur voor officiële taxichauffeurs.
</doc>
<doc id="230" genre="news" gender="M">
Na ‘Blind Getrouwd’ is het tijd voor ‘Koppels’: “Iedereen heeft seksuele fantasieën, wij spreken ze gewoon uit.”
VTM loste twee weken geleden al een fragment uit . Daarin was te zien hoe Gregory Baeyens (32) en Leslie Gilis (35) uit Deurne op bed zaten en het over tongkussen hadden. Volgens Gregory was een tongkus “een groene vlag voor seks”, Leslie lachte dat weg. Logisch, hoorde je Gregory zeggen: “Jullie hebben vijf vlaggen.” Maak kennis met Gregory, scheepsmotorist op een sleepboot in de haven en Leslie, zelfstandig kapster. Ze wonen in Deurne, hun geboortegrond.
</doc>
<doc id="231" genre="news" gender="F">
Antwerpse diamanthandelaar verovert wereld met foto’s: “Ik wil mishandelde vrouwen krachtig in beeld brengen”
Vier jaar geleden begon diamanthandelaar Alberto Saleh met fotografie. Ondertussen exposeerde hij al in Brussel, Parijs, Londen, Tel Aviv, Genève en New York. Voor het eerst stelt hij nu tentoon in het Antwerpse Maagdenhuis: foto’s van mishandelde vrouwen die allesbehalve zielig zijn. Tijdens een bezoek aan Parijs viel Alberto Salehs oog op een paar bokshandschoenen van slangenleer. “Duur, maar ik moest ze hebben, al wist ik toen nog niet waarvoor.” In de auto hoorde hij een tijd later een nummer over een vrouw die mishandeld werd. “Toen besefte ik dat ik daar mijn volgende project van wilde maken. Vrouwen mooi in beeld brengen die misschien een moeilijke periode hebben gehad door seksueel of fysiek misbruik. Met die bokshandschoenen aan.
</doc>
<doc id="232" genre="news" gender="M">
Nieuwe zware pijnstiller heeft geen verslavende werking
Amerikaanse onderzoekers hebben een nieuwe zware pijnstiller ontwikkeld waarvan een honderd keer kleinere dosis nodig is om hetzelfde effect te hebben als morfine, maar die niet het ernstige verslavingsgevaar van de huidige opioïden kent. Ze hopen het middel zo snel mogelijk op mensen te kunnen uittesten. Het nieuws was de voorbije dagen prominent in de media: ook in België neemt het gebruik van zware pijnstillers als fentanyl, tramadol of oxycodon fors toe. Deze op stoffen uit opium gebaseerde middelen zijn dan ook de meest efficiënte pijnstillers die er bestaan. In minder dan tien jaar steeg het aantal gebruikers in ons land met een derde, tot 80 miljoen dosissen vorig jaar.
</doc>
<doc id="233" genre="news" gender="F">
Vlamingen zien datingapp Tinder als een leuk tijdverdrijf
Vlaanderen liep lang achter op de VS op het stuk van onlinedaten, maar we lijken een inhaalbeweging te maken. Het goede oude 'avondje uit' is in Vlaanderen nog altijd dé manier om een partner te vinden, blijkt uit een onderzoek van VRT Nieuws uit 2016. Toch vinden steeds meer Vlamingen hun partner online: 13 procent. Van alle singles zou 42 procent weleens een digitaal datingkanaal gebruiken. Uit de recentste Digimeter van Imec, die jaarlijks peilt naar het media- en technologiegebruik in Vlaanderen, blijkt dat 13 procent ooit een Tinder-account heeft gehad, maar 6 procent heeft die intussen weer geschrapt. Tinder blijkt vooral populair bij twintigers: 15 procent van hen gebruikt de app maandelijks. Die cijfers liggen nog steeds een stuk lager dan in de VS, beaamt Elisabeth Timmermans, die aan de Erasmus Universiteit van Rotterdam onderzoek voert naar mobiele datingapps. 'Naar de oorzaken blijft het gissen. Tinder is natuurlijk in Amerika ontstaan, dat kan al iets verklaren. Maar in Vlaanderen leven we ook een stuk geconcentreerder. Hier heb je nog veel andere manieren om een partner te ontmoeten: op café, in de bioscoop, in een club. Terwijl dat in sommige afgelegen gebieden in de VS veel moeilijker is.' Mannen willen seks, vrouwen iets duurzaams? Op Tinder telt dat niet. Timmermans ontdekte in haar onderzoek nog andere verschillen tussen Vlamingen en Amerikanen. 'Bij ons zegt ongeveer de helft van de Tinder-gebruikers nooit af te spreken met een match , terwijl dat in Amerikaanse studies maar 30 procent is. Vlaamse gebruikers zien Tinder voor een groot stuk als een leuk tijdverdrijf. Het is makkelijk, gratis én er zit een soort spelelement in, dankzij het swipen . Bij elke match krijg je bovendien een soort dopamineshotje in je hersenen.' Uit haar onderzoek bleek ook dat Vlaamse vrouwen op Tinder beter scoren dan mannen. 'Dat heeft vooral te maken met het feit dat zij zélf kieskeuriger zijn. Ze swipen zo weinig naar rechts dat de kans op een match groter wordt. Mannen beginnen dan weer vaker een gesprekje. Daaruit blijkt dat de traditionele gewoontes uit het offlinedaten ook online worden voortgezet.' Maar eigenlijk zijn de verschillen tussen Vlaamse mannen en vrouwen op datingapps vrij klein, zo vertelt Lara Hallam, die aan de Universiteit Antwerpen onderzoek voert naar online daten. 'Het cliché wil dat mannen vooral uit zijn op seks en vrouwen op duurzame relaties, maar eigenlijk zien we daarin amper verschillen. Leeftijd blijft een belangrijker criterium. De jonge generatie is heel vertrouwd met onlinedaten, zij beschouwen het inderdaad als een leuk tijdverdrijf. Maar ook oudere Vlamingen vinden stilaan vaker de weg naar digitale datingkanalen.' Bij de betalende datingsite Parship, marktleider in Europa, zien ze een spectaculaire groei in ons land, vertelt Chris Verlinden, directeur van de Belgische afdeling. 'België lag lange tijd achter op de VS, maar bijvoorbeeld ook tegenover Nederland. Dat had veel met aanbod te maken: vijftien jaar geleden waren hier amper of geen datingsites. Vlamingen zijn ook lang iets terughoudender geweest, maar nu is het taboe helemaal weg. Dat zie je ook aan het succes van tv-programma's als Blind Getrouwd en Matchmakers .' Het aantal Parship-leden stijgt in elke leeftijdscategorie, maar vooral de toename van jongeren is opvallend, vertelt Verlinden. 'Vandaag is 29 procent van onze nieuwe leden jonger dan 35. Dat heeft veel met de populariteit van Tinder te maken: dankzij die app is de drempel om je in te schrijven voor een betalende en "ernstige" datingwebsite nog kleiner geworden.' Lees ook: De gevaren en de voordelen van online partners zoeken Reageren op dit artikel kan u door een e-mail te sturen naar lezersbrieven@knack.be . Uw reactie wordt dan mogelijk meegenomen in het volgende nummer. Lees meer over:
</doc>
<doc id="234" genre="news" gender="M">
Leuven neemt afscheid van een monument, Louis Tobback: “Ik hoef niet vals bescheiden te zijn”
Vijf Vlaamse provincies, vijf hoofdsteden, vijf burgemeesters: naar aanleiding van de gemeenteraadsverkiezingen van 14 oktober brengen wij die in kaart. We praten met de burgemeester en tonen de uitdagers. Vandaag: Leuven en Louis Tobback (sp.a). De uitdagers krijgen één vraag voorgeschoteld: waarom zou u de beste burgemeester zijn? Leuven wordt al 24 jaar bestuurd door een coalitie van socialisten en christendemocraten. Evenveel jaar al is Louis Tobback (80) burgemeester. Dit jaar wil hij de fakkel doorgeven aan Mohamed Ridouani, de nieuwe lijsttrekker van sp.a. Of de verkiezingen van 14 oktober de ultieme evaluatie worden van zijn beleid? Tobback blaast. “Dat zal voor een deel zo zijn, ja. We gebruiken dat ook in de campagne. Leuven is volledig veranderd, en ten goede. Ik ben bijzonder trots op die 24 jaar. Ik hoef niet vals bescheiden te zijn.” U hebt de stad een eigen smoel gegeven, naast de universiteit. Zoiets? Neen, ik verzet me tegen dat beeld. Leuven heeft een eigen smoel gekregen, maar de universiteit is deel daarvan. De samenwerking was nooit zo nauw. Wij profileren ons ook als dé universiteitsstad van België. Maar bon, terug naar uw eerste vraag. In 1945 dacht iedereen dat Churchill de verkiezingen overtuigend zou winnen. Hij had de Britten gered van een Duitse invasie. Toch koos de kiezer voor Attlee, een socialist. En waarom? Omdat men meer op hem vertrouwde om de sociale zekerheid op te bouwen na de oorlog. De kiezer stemt voornamelijk in functie van zijn verwachtingen voor de volgende legislatuur. Zo zal het ook in Leuven zijn. U wil Ridouani als uw opvolger. Hij is geen Tobback 2.0. Dat hoeft niet. Dat zou zelfs een drama zijn. Maar Mo heeft wel dezelfde afwijking als ik: hij is gebeten door politiek. Hij is ook al twaalf jaar schepen. Ik heb kunnen vaststellen dat hij álle kwaliteiten heeft. Welke burgemeester hebt u willen zijn? Ik wou geen ‘burgervader’ zijn. Ik doe zelfs geen zitdagen. Wie zie je daar? De mensen die ongelijk kregen van de administratie, de onoplosbare gevallen. Ik investeerde liever in een goede administratie die géén foute beslissingen neemt. Dan zijn zitdagen overbodig. Ik had vooral een duidelijke visie op deze stad. Bekijk eens deze kaart van 1995 (wijst naar een kaart aan zijn muur): op het stadhuis na is Leuven volledig hertekend. De stad is vandaag een van de meest spraakmakende steden van ons land. Die ambitie misten de colleges vóór mij. Dat is het grote verschil. Op welke realisatie bent u het fierst? Dat kan ik niet zeggen. Veel vervallen sites hebben een heropwaardering gekregen, zonder de open ruimte aan te tasten. Daar ben ik fier op. De Vaartkom is daarvan het meest spectaculaire voorbeeld. Een kritiek die vaak voorkomt, is dat Leuven te duur is voor de middenklasse. Een gezinswoning kost 100.000 euro meer dan elders in Vlaanderen. Dat is juist. Maar men moet huisvesting in haar geheel zien. Vlaanderen wijst naar de steden als er niet genoeg sociale woningen zijn. Maar wij betalen wel belastingen aan Vlaanderen om die goedkope huisvesting waar te maken. Vlaanderen ontloopt haar verantwoordelijkheid. Een ander voorbeeld. Francken (N-VA) opent in zijn Lubbeek een opvangcentrum voor driehonderd vluchtelingen, wat verdienstelijk is. Maar eenmaal hij die mensen erkent, trekken zij naar de stad, naar Leuven, om een woning te zoeken. Wie moet die dan huisvesten? (feller) Maar denk je dat de Vlaamse regering de steden helpt? Geen eurocent krijgen we van minister Homans (N-VA). En vergis u niet: wir schaffen das. Het aantal leefloners bij het OCMW is met 600 gestegen. We kunnen dat aan. Maar huisvesting, dat is een probleem. (maakt zich kwaad) Dus Francken erkent die mensen, maar Homans zegt aan de steden: trek uw plan ermee. En dan roept Lorin Parys (N-VA) nog eens dat onze afgedankte koten vol vluchtelingen zitten. Ik noem dat een schande. U kan zich nog kwaad maken. (droog) Ik vind dat mij dat siert. Mijn vraag ging echter over de middenklasse … (feller) Wacht. Het probleem situeert zich vooral in de sociale woningen. We hebben al maatregelen genomen, ook in samenwerking met de universiteit. Eigenaars kunnen niet meer zo makkelijk naar de randgemeenten verhuizen en hun gebouwen indelen in studentenkamers. De stadsmonitor geeft trouwens aan dat een appartement in Leuven amper iets meer kost dan het gemiddelde van de centrumsteden. En wie woont in die appartementen? Ook de middenklasse, toch? Dus u ziet geen probleem? Integendeel! Nieuwe woningen zijn duur, ja. Maar ik kan geen grond toveren. De middenklasse die in de wijken woont, maalt er ook niet om dat een buur zijn woning voor een schabouwelijk hoge prijs kan verkopen. Ik zie vooral dat architecten onbekwaam zijn geworden om goedkope woningen te bouwen. Een auto kost vandaag een vijfde in vergelijking met vijftig jaar geleden, in verhouding tot het inkomen, voor alle duidelijkheid. Idem voor een televisie. Maar een woning is vijf keer duurder geworden. Wat zegt dat? Wat is dé uitdaging voor Leuven voor de volgende legislatuur? De stad barst uit haar voegen. We tellen nu al meer dan 100.000 inwoners, en dat aantal blijft groeien. Dát aanpakken, is de uitdaging. U zei onlangs dat u het nog zou zien zitten om oppositie te voeren. Sommige journalisten zouden zich moeten schamen. Ik duw de lijst, ik wil zoveel mogelijk stemmen, maar ik ga zelf niet zetelen. Ik heb nooit iets anders gezegd. Uw Gentse collega Daniel Termont gaat piano spelen na zijn pensioen. Wat gaat u doen? Ik was van plan om wiskunde te leren. Maar ik ga geen tijd hebben. Je hebt geen politiek mandaat nodig om aan politiek te doen. Deze regeringen zijn niet langer conservatief te noemen. Ze zijn ronduit reactionair. Ze bouwen alle verworvenheden af. Wel, ik ga daartegen blijven strijden. Al minstens tot de verkiezingen van juni ga ik mijn bezigheid hebben om dat aan iedereen uit te leggen. Om af te sluiten: waarop bent u jaloers bij andere provinciehoofdsteden? Op het gemeentefonds van Antwerpen. Ik doe zestig jaar aan politiek. Ministers hebben altijd bevriende burgemeesters bevoordeeld bij het uitdelen van centen. Dat is logisch. Maar N-VA doet dat schaamteloos en in een nooit geziene verhouding. Alles moet naar Antwerpen. Lorin Parys (N-VA) “Ik ben écht bereid om naar de Leuvenaar te luisteren. Na 24 jaar dezelfde partijen is het gewoon gezond dat het bestuur eens verandert. Wij willen dus een frisse wind doen waaien door het oudste stadhuis van Vlaams-Brabant. Dat doen we met een nieuwe leiderschapsstijl die open staat voor elk goed idee. Met een burgerbegroting en adviesraden in de deelgemeenten besturen we samen met de Leuvenaars. We passen het circulatieplan aan, investeren opnieuw in voetpaden en fietspaden en tonen eindelijk ambitie in ons woonbeleid zodat kinderen van Leuvenaars ook in onze mooie stad kunnen blijven wonen. We pakken de stijgende kinderarmoede aan, samen met het probleem van eenzaamheid. We houden iedereen veilig met een slim cameraschild rond de stad, buurtinformatienetwerken via WhatsApp, een extra avondpatrouille en een commissariaat op de Grote Markt dat altijd open is. We maken van Leuven een echte groene stad, én de startershoofdstad van ons land.” Hagen Goyvaerts (Vlaams Belang) “Mijn belangrijkste prioriteit is zorgen voor een veilige en leefbare stad waar de Leuvenaars zich in de eerste plaats thuis voelen. Veiligheid wordt een bepalend criterium bij alle besluiten die het stadsbestuur neemt. Veiligheid gaat niet alleen over de aanpak van onveiligheid en criminaliteit. Ook de sociale veiligheid van de Leuvenaars wordt verbeterd door een andere aanpak van de woonproblematiek. Er wordt een krachtig en sociaal woonbeleid gevoerd. De wachttijden voor sociale woningen worden op een drastische manier ingekort en er komen duidelijke regels voor de toewijzing, om misbruiken en vriendjespolitiek uit te sluiten. De Leuvense inwoners krijgen voorrang bij de toekenning van sociale woningen. Door het aandeel vreemdelingen te beperken, wordt gettovorming gestopt. Er komt ook een aangepast beleid voor eenoudergezinnen en alleenwonenden, jong en oud. Voor die doelgroep worden er kleinere, comfortabele en betaalbare wooneenheden gebouwd.” David Dessers (Groen) “Het is tijd voor een nieuwe generatie in Leuven. We hebben nood aan een sterke, progressieve bestuursploeg, met een hedendaagse kijk op de stad. Een groene burgemeester kan écht het verschil maken en is de beste garantie op een sociale, groene en participatieve stad. Wij willen als groenen de stad besturen samen met de Leuvenaars, niet over de hoofden heen. Als burgemeester zou ik werk maken van meer energiebesparing en groene energie. We gaan resoluut voor zuivere lucht in onze straten. Leuven moet een stad zijn waar iedereen zich thuis voelt, waar iemand ook vandaan komt. En zoals in elke moderne stad willen we alle ruimte geven aan voetgangers, fietsers en kwalitatief en proper openbaar vervoer. Ik weet dat er geen mirakeloplossingen bestaan, maar ik kan er mij niet bij neerleggen dat Leuven voor velen een onbetaalbare woonstad is geworden. We moeten én kunnen meer initiatieven nemen om het aanbod aan betaalbare woningen uit te breiden.” Rik Daems (Open Vld) “Ik sta voor een vrij en toekomstgericht Leuven. Iedereen moet zich veilig voelen en zichzelf kunnen zijn. We staan garant voor een kordaat veiligheidsbeleid. We zorgen voor elkaar én voor volgende generaties. We verlagen zowel de personenbelasting als de onroerende voorheffing zodat niemand te veel betaalt. We maken wonen betaalbaar. Elke ondernemende Leuvenaar moet kansen krijgen en we sluiten met hen een contract af om de stad gezond te laten groeien. We maken de stad bereikbaar voor inwoners en bezoekers, binnen een duurzaam en leefbaar kader. Mijn ervaring en inzet laten me toe de leiding te nemen van dit project. Ik wil zuinig beheren, prioriteit geven aan kerntaken en een talentvolle bestuursploeg aansturen en motiveren om te presteren. Leuven heeft een enorm potentieel. Alleen wordt dat niet aangeboord. Het ontbreekt aan ambitie, visie en passie. Ik heb wél die ambitie, visie en passie om van Leuven de beste centrumstad van Vlaanderen te maken.” Carl Devlies (CD&V) “Ik kan teren op bakken ervaring en enkele mooie realisaties. Denk maar aan de voetbalfusie van OHL, de Sportoase, de bibliotheek Tweebronnen en de voorbereiding voor Museum M. Mijn diepgewortelde verwevenheid met Leuven blijkt onder meer uit mijn betrokkenheid bij enkele klassiekers zoals Marktrock of Beleuvenissen. Het gezonde financiële beleid van de afgelopen jaren bewijst eens te meer dat ik een stad als Leuven kan besturen. Mijn ervaring combineer ik met een jonge ploeg die een frisse wind door onze ideeën laat waaien. Daarnaast hanteer ik een integere stijl die garant staat voor verantwoordelijke en gezonde politiek. Die staat soms in schril contrast met het fake news dat de laatste tijd de pan uit swingt. Maar bovenal is CD&V een partij van het midden. We gaan niet voor radicale veranderingen en extreme standpunten, want dan vallen er mensen uit de boot. Wel sta ik voor verbetering, vernieuwing en verbondenheid.” (foto’s belga)
</doc>
<doc id="235" genre="news" gender="M">
Voetbalster én analiste Heleen Jaques: “Ik was nooit het grootste talent”
Vlaanderen leerde haar kennen als vlijmscherpe analiste in tijdens het WK voetbal. Maar Heleen Jaques is in de eerste plaats een begenadigd voetbalster. Dit seizoen verdedigt de 30-jarige West-Vlaamse de kleuren van de Italiaanse grootheid Fiorentina. Jaques ruilde deze zomer landskampioen Anderlecht in voor Fiorentina, de nummer twee van Italië. Of de schoonheid van de stad een rol speelde in haar keuze? Ze moet lachen om die vraag. “Neen, ik was zelfs nog nooit in Firenze geweest, moet ik bekennen. Oké, de stad is een openluchtmuseum, dat weet ik nu. Heel mooi zelfs. En de mentaliteit van de Italianen ligt me wel, die uitbundigheid. Maar ik ben naar hier gekomen omdat ik nog één buitenlands avontuur wou meemaken. Plus: Fiorentina is een ambitieuze club, speelt Champions League, wil ook dit seizoen prijzen pakken. Dit kan de kers op de taart zijn voor mij.” Je komt van Anderlecht. Hoe groot is het verschil? Héél groot. De beleving is niet te vergelijken. In Fiorentina zijn mannen en vrouwen gelijk. Je ziet dat aan de aandacht in de kranten, aan de omkadering. Toen de ploeg vorig seizoen begon te verliezen, werden de supporters ook echt nukkig. Je kan je dat in België niet voorstellen. Topwedstrijden worden hier gespeeld voor drieduizend mensen. Ook de competitie valt niet te vergelijken. In de Belgische Super League spelen amper zes ploegen. Je moet elk seizoen zes keer tegen hetzelfde team. Dat is op de duur niet meer plezant. In Italië spelen er twaalf ploegen in de hoogste klasse. Zijn mannen en vrouwen er ook financieel gelijk? Neen, dat niet. (lacht) Dat verschil is immens groot. Maar goed, ik ga niet meer op de barricaden staan daarvoor. Dat is nu de taak van de volgende generatie. Het vrouwenvoetbal zet stappen vooruit. Dat is goed. Waarom kan dit avontuur de kers op de taart zijn? Ik was nooit het grootste talent. Ik ben vaak afgeschreven, ook bij de nationale ploeg. Maar ik kon telkens terug knokken. Mijn doorzettingsvermogen is mijn grote kwaliteit. Ik heb al een buitenlands avontuur meegemaakt in Duitsland. Het eerste seizoen voor Herforder was goed, maar dat was vechten tegen de degradatie. Daarna heb ik een seizoen voor Potsdam gespeeld, dat in de Champions League aantrad. Dat beschouw ik als een mislukking. Dus ja, ik wil revanche. Ik heb titels en bekers op mijn palmares, maar ik wil ook een geslaagd buitenlands avontuur. Waarom was Potsdam een mislukking? De trainer was onmenselijk. We moesten dagelijks drie keer trainen, zes dagen op zeven. Zelfs de mannen trainen zoveel niet. Ook de levensomstandigheden waren niet goed. Ik woonde er in een kleine studio, zonder badkamer. Ik moest op de club douchen. Ik voelde mij niet goed daar. Daarenboven kreeg ik na Nieuwjaar last van inspanningsastma. Dat heb ik vaker als het echt koud is. Ik wou me laten behandelen door mijn longspecialist in België, maar de trainer liet duidelijk merken dat ik dan mijn plek kwijt zou zijn. Ik ben toch vertrokken. Ik heb daarna nog één keer mogen spelen. (zwijgt even) Ik heb veel gevloekt in die tijd. Ik heb zelfs gedacht aan stoppen. Ik ben daarna teruggekeerd naar België, naar Club Brugge, waar ik trouwens Mario (Ballegeer, haar vriend, red) heb leren kennen. Hij blijft nu in Oostkamp wonen. Kon je hem niet overtuigen mee te verhuizen? Dat zou moeilijk geweest zijn. Hij spreekt de taal niet, en dat is in Italië een voorwaarde om aan de slag te gaan. Hij werkt nu als videoanalist voor Waasland-Beveren, en doet dat graag. Anders zou hij dat moeten opgeven. Ze eisen ook van mij dat ik binnen de drie maanden de taal spreek. Ik krijg daar privélessen voor. Helaas ben ik niet de grootste talenknobbel. (lacht) Dit is natuurlijk aanpassen voor mij. We woonden al vier jaar samen. Maar goed, we zorgen ervoor dat Skype goed werkt. Beleef jij je kinderdroom? Ja, toch wel. Voetbal was altijd mijn passie. Dat is misschien vreemd, want in die tijd had je weinig rolmodellen. De Red Flames bestonden nog niet. Men sprak nog over de Rode Duivelinnen. Ik heb ook volleybal gespeeld. Maar dat lag me minder. Ik wou buiten sporten. Wie heeft jou geïnspireerd? Mijn papa wellicht. Hij was jeugdtrainer. Ook mijn oudere broer voetbalde. Ik ben begonnen bij Torhout (waar ze opgroeide, red) toen ik zes was. Dat was bij de jongens, niet? Ja. Ik heb tot mijn zestiende bij de jongens gespeeld. Ik vond dat plezant. Ik vind dat ook de beste leerschool voor meisjes. Jongens zijn fysiek sterker, harder ook, en handelen sneller. Als meisje word je sterker in die omgeving. Je krijgt wel eens iets naar je hoofd geslingerd omdat je een meisje bent, maar dat heeft me nooit geraakt. Dat was ook nooit echt kwetsend. Of ik heb dat toch zo niet ervaren. Je noemde al de Red Flames. Volgende zomer is er het WK in Frankrijk. Hoe schat jij jullie kansen in? Komende week is er de interland tegen Italië. We moeten eerst die winnen, en daarna mogen we als beste tweede naar de barragewedstrijden. Dat wordt heel moeilijk. Maar deze ploeg is tot veel in staat. Dat hebben we vorig jaar bewezen met onze kwalificatie voor het EK. Dat was historisch. We moeten erin geloven. Maar dat is vaak een probleem bij ons. Ik had tot vorig jaar nooit durven dromen van een WK. Nu doe ik dat wel. Omdat ik heb mogen proeven van een groot tornooi. Ik wil méér. Het WK zou echt hét sluitstuk zijn van mijn carrière. Analisten deden wat meewarig over het niveau op dat EK. Wat vond jij daarvan? Ik vond dat terecht. Het vrouwenvoetbal is niet altijd aantrekkelijk. Dat heeft tijd nodig. Alleen mag men niet altijd vergelijken met de mannen. Die vergelijking gaat niet op. Jij zit nu ook in het analistenwereldje. Was het WK een eenmalige ervaring? Ik hoop van niet. Ik vond dat heel plezant. Ik voelde me meteen aanvaard. Ik ben zelfs wat geschrokken van mezelf. Ik was vroeger eerder introvert, en zeker geen grote prater. Maar ik had weinig last van stress. Ik was één keer zenuwachtig: toen Karl (Vannieuwkerke, red) zei dat Villa Sporza 1,1 miljoen kijkers telde. Hij had dat beter niet gezegd. (lacht) Natuurlijk moeten ook zij mij nog willen. Dat zal wel. Je was vaak beter voorbereid dan de mannen, denk ik. Dat kan. Ik heb me inderdaad héél goed voorbereid. Ik heb me ingewerkt in elke ploeg. Welke spelers zitten daar? Welke spelstijl hanteert die trainer? Als je dat niet weet, ben je niet ernstig als analist. Wie vind jij de beste analist? (blaast) Dat is moeilijk. Misschien Youri Mulder. Hij is écht goed. Hij analyseert goed én kan goed uitleggen waarom. Ook Gert Verheyen is top. Geraak jij voetbal nooit beu? Dat gebeurt wel eens. Maar lang duurt dat nooit. Ik hou ervan eens lekker te gaan eten met Mario en niet over voetbal te praten. Ik lees ook graag. Ik heb enkele goede thrillers gekocht om mee te nemen naar Italië. Een goed boek bevat voor mij veel actie. Romans en biografieën lees ik minder graag. Kan dat iets zeggen over jouw karakter? (denkt na) Ja, misschien wel. Ik heb actie nodig in mijn leven, uitdagingen. Vandaag toch nog. Ik wil slagen in het buitenland, ik wil naar het WK met de Red Flames. Maar misschien zal ik over drie jaar anders praten. Misschien wil ik dan alleen nog huisje, tuintje, kindje. Hoe lang wil je nog voetballen? Nog maximum drie seizoenen. Ik voel mijn moederklok tikken, maar ik wil wachten tot na mijn carrière. Drie jaar moet lukken. Als kind was mijn idool … Paolo Maldini, destijds verdediger van AC Milan. Hij was mijn grote voorbeeld. Ik ben ook verdediger. Vandaag heb ik grote bewondering voor … Ann Wauters. Ik vind dat zij onderschat wordt. Zij is nooit echt bekroond voor haar grote prestaties. Mijn mooiste sportmoment? De 2-0-zege tegen Noorwegen op het EK. Ik zei vooraf dat ik Ada Hegerberg, de speelster van het jaar, in mijn broekzak zou stoppen. Dat is mij gelukt. (lacht) Mijn grootste ontgoocheling? De titel verliezen met Anderlecht in 2017 door een minder doelsaldo. (foto belga)
</doc>
<doc id="236" genre="news" gender="M">
Plaatsing hoogtebegrenzers in wijk De Piste
Zulte - Het gemeentebestuur van Zulte zal op korte termijn twee hoogtebegrenzers plaatsen in de wijk De Piste. Deze dienen om het doorgaand zwaar vervoer door de wijk te beperken en zo de veiligheid in de wijk te verbeteren. Als gevolg van diverse meldingen vanuit de wijk en op basis van uitgevoerde tellingen, werd bij de opmaak van het gemeentelijk verkeersleefbaarheidsplan beslist in De Piste maatregelen te nemen tegen het doorgaande zwaar vervoer van en naar de industriezone. In eerste instantie werd dit gerealiseerd via een proefopstelling met breedtebeperking, doch deze opstelling bleek in de praktijk te hinderlijk voor het gewone verkeer. Daarom werd beslist, ter vervanging van deze proefopstelling, twee hoogtebegrenzers te installeren. Deze leveren geen hinder op voor het gewone verkeer en beperken het zwaar vervoer boven de hoogte van 3,5 meter. Dit is dezelfde hoogte als de hoogtebegrenzer aan de spoorwegtunnel in de Waalstraat. De hoogtebegrenzers worden eerstdaags geplaatst in de Leenstraat, tussen de Olmenlaan en de Beukenlaan, en in de Zonnelaan, voor het kruispunt met de Waalstraat. Deze opstelling en hoogte werd besproken met de brandweer, zodat de dienstverlening in geval van nood verzekerd blijft. Ook met de afvalophalingsfirma werden de nodige afspraken gemaakt om de dienstverlening te verzekeren. Alle woningen in de wijk blijven via de Waregemstraat bereikbaar voor plaatselijk zwaar vervoer zoals voor leveringen.
</doc>
<doc id="237" genre="news" gender="M">
Fietspaden langs Kleinesteenweg worden opgelapt
Begijnendijk - Vanaf 10 september starten werken aan de fietspaden van de Kleinesteenweg. Dat brengt verkeershinder mee. Aan de fietspaden van de Kleinesteenweg tussen de Dreef en de Liersesteenweg gebeuren vanaf 10 september verbeteringswerken. Omdat de geplande rioleringswerken in de Kleinesteenweg nog niet ingepland zijn, zullen de fietspaden wat opgelapt worden en de verzakte delen vervangen worden door klinkerbestrating zodat de veiligheid gegarandeerd is. Het fietspad wordt beurtelings opgebroken, maar zorgt toch voor verkeershinder. Voor doorgaand verkeer en fietsers wordt vanaf de Dreef richting Liersesteenweg éénrichtingsverkeer ingesteld met een snelheidsbeperking tot 30km/uur. Het verkeer dat vanaf de Liersesteenweg richting centrum wil rijden wordt omgeleid langs de Kerkstraat. Het gemeentebestuur investeert 40.000 euro voor deze werken.
</doc>
<doc id="238" genre="news" gender="M">
’Allemaal besmet met het groene virus’
ENSCHEDE - De voormalige vliegbasis Twenthe is voor even weer bezaaid met tanks, pantservoertuigen en ander legermaterieel. Net als bijvoorbeeld in de Koude Oorlog het geval was. Hadden toen vele beroepskrachten en dienstplichtigen er hun bivak opgeslagen, dit weekend staan er eenvoudige beursstand tussen de personeelsbunkers en F16-shelters. Voor burgers welteverstaan. Veteranen zijn nu de enige (voormalige) militairen die er rondlopen.
</doc>
<doc id="239" genre="news" gender="M">
Post-vakantiedip? Zo gaat u de stress te lijf!
Amsterdam - We kennen het allemaal: het gevoel van de eerste werkweek. U hebt net een lange heerlijke vakantie achter de rug, de batterij is opgeladen en u kunt er weer helemaal tegenaan. Tenminste, dat denkt u. Want na afloop van die eerste dagen op kantoor is van dat uitgeruste gevoel weinig meer over. Sterker nog, u snakt alweer naar de volgende vrije dagen. Met deze tips van experts gaat u de post-vakantiedip vakkundig te lijf.
</doc>
<doc id="240" genre="news" gender="M">
Kinderrechtencommissaris: ‘Meisje van 6 staat doodsangsten uit in gesloten asielcentrum’
Kinderrechtencommissaris Bruno Vanobbergen trekt aan de alarmbel na een bezoek aan het eerste gezin met kinderen dat opgesloten is in het gesloten asielcentrum van Steenokkerzeel. ‘De jonge kinderen ervaren zware stress. Ons land moet zo snel mogelijk een einde maken aan deze totaal mensonwaardige situatie.’ Vanobbergen kon in zijn functie van kinderrechtencommissaris afgelopen donderdag het gesloten asielcentrum 127bis in het Vlaams-Brabantse Steenokkerzeel bezoeken, pal in het verlengde van de start- en landingsbanen van de luchthaven van Zaventem. In een nieuwe, volledig aparte vleugel voor gezinnen verblijft nu al meer dan 2 weken tussen 1 en 6 jaar. Het is de eerste keer sinds 10 jaar dat België opnieuw uitgeprocedeerde gezinnen met kinderen opsluit, na verschillende veroordelingen, onder andere door het Europees Hof voor de Rechten van de Mens. ‘Terwijl de regering verschillende keren onderstreepte dat de opsluiting van kinderen zo kort mogelijk zou duren, is de maximumtermijn van 2 weken intussen al ruimschoots verstreken’, aldus Vanobbergen in een open brief in . Vanobbergen vindt het ook vreemd dat de verlenging van die maximumtermijn – wat in uitzonderlijke gevallen met nog eens 2 weken kan – gebeurt zonder een grondig onderzoek naar het welzijn van de kinderen, nochtans een uitdrukkelijke voorwaarde. De kinderrechtencommissaris ging ervan uit dat zo’n onderzoek door een multidisciplinair team van onafhankelijke deskundigen zou gebeuren. ‘Maar volgens onze bronnen is er alleen maar een twee pagina’s tellend observatieverslag.’ Zware stress Volgens Vanobbergen zou een grondig onderzoek hebben uitgewezen dat de kinderen zware stress overhouden aan hun opsluiting. ‘Ze zijn bang voor hun toekomst, nu ze naar een land worden gestuurd waar ze niets of niemand kennen, zelfs de taal niet spreken. Ze vinden het ook moeilijk dat ze – wegens hun opsluiting – geen contact kunnen hebben met andere kinderen of familieleden. Het oudste meisje, 6 jaar, wordt geplaagd door doodsangsten, onder meer door de arrestatie.’ Tegen de opsluiting van kinderen in het kader van hun gedwongen uitwijzing uit ons land is de voorbije maanden zwaar geprotesteerd. 325 organisaties, gaande van Unicef, de Vlaamse advocatuur tot ook Chirojeugd Vlaanderen, schaarden zich achter de campagne ‘Kinderen sluit je niet op, punt’. Ook Vanobbergen is die mening toegedaan, zeker na zijn bezoek, en vraagt de regering met aandrang om ‘zo snel mogelijk een einde te maken aan deze mensonwaardige situatie’. De Dienst Vreemdelingenzaken (DVZ) ontkende eerder deze week dat er ‘grote problemen waren met het gezin’. ‘Er zijn twee gespecialiseerde psychologen die het gezin elke dag zien. Een gesloten centrum is een moeilijke situatie, maar ze zijn met hun moeder, met de mogelijkheid om buiten te spelen.’ Premier Charles Michel (MR) verdedigde dit weekend het gevoerde beleid van de regering, en noemde de aanpak ‘wel humaan’. Hij wees ook op de verantwoordelijkheid van de uitgeprocedeerde ouders, die het zover lieten komen.
</doc>
<doc id="241" genre="news" gender="M">
Norbert De Jonge (Voorwaarts Lede): “Orkest is al vastgelegd voor mijn overwinningsbal”
Lede - Bogend op dertig jaar politieke ervaring trekt het enfant terrible van de Leedse gemeenteraad met een volledige lijst naar de kiezer. “Vandaag nog twee mensen die zich zijn komen aanbieden,” opent de man die zijn entourage trakteerde op een daverende sixties fuif. Fogerty, Stones, en Berry, ze klonken ‘loud and clear’ zaterdagavond onder de Wanzeelse kerktoren waar Norbert De Jonge (68) zijn getrouwen had uitgenodigd. “Een belofte aan mijn schoonbroer, de zanger van coverband The Wizardz, dat hij mocht komen spelen wanneer ik met pensioen zou gaan.” En dat is inmiddels al enkele maanden geleden voor het diensthoofd Metrologie bij de FOD Financiën. Maar tussen de swingende koppels en de sixties covers, klinken uiteraard ook de politieke statements. “Hoe sommigen nog durven buitenkomen is een schande,” sneert De Jonge naar zijn favoriete schietschijven. “Ze hebben de burger miljoenen gekost door hun eigen zakken te vullen.” Man en paard noemen, daar heeft De Jonge geen moeite mee, niet in de gemeenteraad en evenmin vanavond. Zelf richtte hij maanden geleden een nieuwe beweging op: Voorwaarts Lede, die als ‘partij met de propere handen’ naar de kiezer trekt. “Niettegenstaande onze lijst volledig is, komen zich nog altijd mensen aanbieden. Vandaag nog twee kandidaten. Schrijf het maar op: we zullen onze stemmen hebben. En ik heb The Wizardz al vastgelegd voor mijn overwinningsbal,” lacht hij. Intussen gaan de schotels met boerenbrood (“zelf gebakken door schoonbroer”), worst en mosterd, van tafel naar tafel, waar zijn medekandidaten opvallen door hun witte das met de partijnaam. “De plastrons komen uit China,” verklaart de gastheer, “ze vallen wel wat beter op dan die onnozele buttons waar anderen mee rondlopen.” Hij is en blijft een fenomeen in de Leedse politiek, de man die fulminerend de Open VLD partij verliet, nadien bij de N-VA verkozen werd om terstond als onafhankelijke de laatste legislatuur vol te maken. In totaal dertig jaar politieke ervaring, is een palmares waar De Jonge graag de nadruk op legt. “Maar zo iemand is ook nu absoluut nodig,” besluit een medekandidaat. “Sommige politici moeten eens leren dat de burgers hun arrogantie meer dan beu zijn.”
</doc>
<doc id="242" genre="news" gender="M">
Focus op lokale brouwerijen tijdens vierde Beveren Hopt
Op zaterdag 8 en zondag 9 september vindt op de parking naast café Djings de vierde editie van Beveren Hopt plaats. De organisatoren van de Beverse Schuimkraag Proevers focussen dit jaar op de lokale brouwerijen en hopen weer zo'n 750 bezoekers per dag te mogen verwelkomen. "Door kinderanimatie te voorzien, willen we ons evenement voor heel het gezin toegankelijk maken", aldus voorzitter Marco Lombaert. "Vorig jaar hadden we tal van brouwers op ons bierfestival staan, maar het was te veel", opent Marco Lombaert, voorzitter van de Beverse Schuimkraag Proevers. "Het was onmogelijk om overal eens langs te gaan en iets te proeven. Daarom hebben we besloten om dit jaar maar maximaal tien brouwers toe te laten. Zo bieden we meer kwaliteit dan kwantiteit aan en hebben de bezoekers alle tijd om alle bieren te ontdekken.
</doc>
<doc id="243" genre="news" gender="M">
Oud-bondscoach Aimé Anthuenis sprak met levende legende Jan Ceulemans: “Ik kon nog aan de slag in eerste klasse”
Jan Ceulemans (61) past in het rijtje Belgische sportlegendes van het niveau Van , Merckx en Clijsters. Veertien jaar gaf de Kempenaar alles op het veld bij Club Brugge, tien jaar aan de zijlijn bij Westerlo. Dat noemt men trouw zijn aan een club. Als collega had ik een huizenhoog respect voor  . Reden genoeg om hem te gaan opzoeken in de stille Kempen, waar hij een rustig bestaan leidt. “Of ik het voetbal mis? Geen moment, ik geniet van het nietsdoen en van mijn fiets.” De bescheiden Grote Markt van Westerlo doet het niet meteen vermoeden dat ik de drievoudige Gouden Schoen weldra zal ontmoeten in een idyllische, doch imposante tuin. Eenmaal door de poort van Hotel Geerts verwelkomt Ceulemans’ vriendin, die het hotel uitbaat, me met een brede glimlach. Van op het zonnige terras zie ik Sterke Jan naderen. Hij ziet er nog steeds scherp uit. Met de glimlach op het gezicht. De Caje stapte drie jaar geleden uit het voetbal. Zijn laatste klus was er eentje als trainer bij derdeklasser Deinze. “Ik heb daar nog een mooie periode gekend. Maar het was te ver van Westerlo om te blijven doen. Ik was 58 en ik ben eigenlijk graag dicht bij huis”, vertelt hij. Was je klaar om te stoppen? Goh, ik zei: als er nog iets komt, dan zal ik het overwegen, maar het mag niet te ver van huis meer zijn. Ik was ook realistisch genoeg om te beseffen dat mijn carrière als hoofdtrainer in eerste klasse voorbij was. Mocht ik in West-Vlaanderen wonen, dan was ik nu nog trainer, want ik kreeg er nog aanbiedingen van ploegen uit lagere reeksen. Maar eigenlijk mis ik het geen moment. Hoe langer je eruit bent, hoe minder je die drang voelt. Ik ben het ook gewoon geraakt om niets meer te doen. Ik ben een vrij man. Ik heb het nodig om af en toe alleen te zijn. Ook als speler was dat zo. Waarmee vul je je dagen dan wel? Ik fiets elke dag. Ik heb een koersfiets en ga afwisselend fietsen met de maten van Lier en die uit Westerlo. We maken vaak ferme ritten. Zo rijden we met de maten van Westerlo weleens naar Knokke: 170 kilometer enkele rit. Maar stel je daar niet te veel van voor, hoor. Ik ben een verstandige wielertoerist, heel snel rijd ik niet. Een toekomst in het voetbal is dus uitgesloten? Ja. Ik heb nog een aanbieding gekregen voor dit seizoen trouwens. Ik kon assistent worden in eerste klasse, maar ik heb het niet gedaan. Waarom niet? Waar was het? Dat speelt geen rol. Of het in West-Vlaanderen was? Ja, maar meer wil ik daarover niet kwijt. Dat is ook niet fijn voor de persoon die nu die job heeft. Dan keren we terug naar je carrière. Lierse gaf je een kans in eerste klasse. Was het altijd een droom geweest om de top te bereiken? Ik herinner me dat ik als kind een opstel schreef: ‘Ik word voetballer’. Het was het enige wat ik echt wou doen. Naar school gaan was niets voor mij. Op mijn zestiende heb ik een maand in een schoenfabriek gewerkt. Dan weet je wel wat je vooral niet wil doen. Toen de kans zich voordeed om profvoetballer te worden, moest ik niet twijfelen. Mocht ik dat geluk niet hebben gehad? Dan was ik wellicht schrijnwerker geworden. Na enkele mooie jaren trok je naar Club Brugge. Toen blauw-zwart de grootste wedstrijd uit zijn geschiedenis afwerkte, de met 1-0 verloren Europacup I-finale tegen Liverpool in 1978, was je officieel al een speler van blauw-zwart, toch? Ik had aan het begin van dat seizoen al getekend bij Brugge, ja, maar ik werd nog een extra jaar bij Lierse gestald. Ik werd eigenlijk gehaald als opvolger van Le Fèvre (Ulrik, de Deen die vijf jaar schitterde bij Club, red.). Vond je het niet spijtig dat je die finale miste? Ik stond daar niet bij stil. Ik was nog heel jong en ik moest op dat moment vooral veel spelen. Dat seizoen kon Club trouwens op enkele speeldagen van het einde kampioen spelen tegen ons. Maar wij deden volop mee voor Europees voetbal. Dus gingen we er nog volle bak voor. Bob Quisenaerts, de voorzitter van Lierse toen, zei me dat ik niet zou mogen meespelen, dat Club dat niet zou toelaten. Al die mannen op Lierse zijn daar ferm tegenin gegaan en hebben hem kunnen overhalen. (fier) We wonnen met 3-2 en ik maakte twee goals: Brugge werd geen kampioen. De week erop wel. Da’s een beetje zoals jij hé, Aimé, toen je met Anderlecht kampioen kon spelen hier in Westerlo maar met 5-0 kwam verliezen (in 2000, red.). (knipoogt) Ja, maar het seizoen ervoor was dat zelfs 6-0, met Arie Haan als trainer van Anderlecht. Ik kwam hier niet graag, ’t Kuipje was een zware verplaatsing. Maar terug naar je carrière. Ondertussen werd je een sterkhouder bij de Rode Duivels. Na het sterke EK van 1980 kon je naar AC Milan. Heb je er spijt van dat die transfer uiteindelijk niet doorging? Ik heb enkel spijt dat ik niet wéét of ik het daar had kunnen waarmaken, niet zozeer dat ik het niet heb gedaan. Ik voelde me er toen nog niet rijp voor (Ceulemans was 23, red.). Nu zou je die kans met beide handen grijpen. Maar eigenlijk wou ik ook bij Club blijven. Geld speelde toen minder een rol dan nu. Bovendien stond de Belgische competitie hoog aangeschreven. De beste buitenlanders speelden in ons land. Jan Vertonghen stak je vorig jaar voorbij als recordhouder bij de Duivels. Jeukt dat niet een beetje? (licht geïrriteerd) Ik heb vijf tornooien gespeeld, nu spelen ze er twee en naderen ze al de kaap van de 100 interlands, door al die oefenmatchkes. Het EK van 1980 was er eentje met amper acht ploegen. Wij startten tegen Engeland, (ironisch) dan tegen ‘maar’ Spanje, dan efkes tegen Italië en dan tegen de Duitsers. En dan was het EK voorbij. Binnen x-aantal jaar gaan ze misschien wel met 64 landen zo’n toernooi spelen. Dat is wat overdreven. Vertonghen houdt dat record ook niet. Hazard, Courtois, die zullen daar los over gaan. Pas op, ik ben ook blij, hé, want dat betekent dat de nationale ploeg het weer goed doet. Je hebt 96 caps, 100 caps zou wel mooi geweest zijn. Daar heb ik wel spijt van, want het kon me gelukt zijn. Ik zat begin de jaren 90 plots regelmatig op de bank bij de nationale ploeg. Bondscoach Guy Thys riep eens: ‘Jan, invallen’. Ik riep terug: ‘Niet met mij, hé.’ (lacht) Ik was te trots en zo heb ik wel enkele caps laten schieten. Door mijn eigen domme fout, mijn koppigheid. Als speler wil je natuurlijk ook niet aanvaarden dat je wat minder wordt met de leeftijd. Mijn carrière was ook nog niet gedaan, hé. Ik was begin de dertig. Maar er was de nieuwe gouden driehoek: Enzo Scifo, Marc Degryse en Marc Van Der Linden. Dat was een overname van de macht, en dat heeft geen enkele speler graag. Je bent altijd een van de betere spelers en dan komen er van die jonge mannekes… En toen kwam die zware knieblessure. Had ik tijdens mijn carrière af en toe wat meer gerust, dan had mijn carrière wellicht twee jaar langer geduurd. Maar dat zat in mijn aard, ik wou spelen. En als ik niet meespeelde bij Club, dan verloren we. Althans, zo was de perceptie bij de buitenwereld. Je was ook een prima trainer. Teamspirit stond bij jou centraal, niet? Bij Club Brugge als speler waren wij destijds vrienden. Wij gingen na de match nog naar de supportersclubs, en spraken vaak af om nadien nog ergens een stapje te zetten. Of wat deden wij op oefenkamp als speler? ’s Avonds eens ontsnappen, een stapje zetten. Stiekem. Ik heb dat later gebruikt als trainer bij Westerlo. Wij gingen elk jaar op stage naar Knokke en speelden steeds een wedstrijd tegen Cercle. Ik zei het eerste jaar tegen de mannen: ‘Na de match eten we niet in het hotel, je bent vrij. Ga een pint drinken, eet iets samen, kies maar. Morgenochtend om 8 uur moet je er staan. Kom je om 7 uur ’s morgens thuis, het kan me niet schelen.’ Na de eerste keer wisten de spelers: ieder jaar, na de match tegen Cercle zijn we vrij. Soms stonden ze al vanzelf klaar in hun jeansbroekske en hun haar in de gel. (lacht) Maar zo creëer je iets meer. Je moet je spelers plezier laten hebben ook. Anders keert dat tegen je. En het is ook niet omdat je tot 4 uur uitgaat, dat je de dag nadien niets meer waard bent. Er waren ook jongens bij die helemaal niets dronken. In mijn periode als speler was dat niet zo, die dronken allemaal. (schaterlacht) Heb je voldoende respect gekregen? In de pers kreeg je ook kritiek, de lat lag hoog. Dat hoort erbij, hé. Maar hoeveel journalisten hebben echt gevoetbald? Het zullen er niet veel zijn. De pers bepaalt welke trainers ze mogen en welke niet. En als je aan de verkeerde kant staat, dan heb je een probleem. Preud’homme en Vanhaezebrouck, om er nu maar twee te noemen, die hebben veel bewezen, maar ze krijgen ook meer krediet. Er zijn jongens die drie keer verliezen en meteen de volle laag krijgen. Mijn gevoel is dat ik in mijn twintig jaar als trainer maar één echte teleurstelling gekend heb, en dat is Club Brugge (in 2005, red.). Je had je kern niet mee, herinner ik me. Het was eigenlijk het moment niet om naar Club Brugge te gaan. Ze waren net kampioen geworden en het was niet min wat daar vertrok: Čeh, Rozehnal, Van der Heyden… Ik had getekend en nadien vertrok zelfs Simons nog, zonder dat ik dat wou. De halve basisploeg was weg. Rune Lange scheurde ook nog zijn achillespees. Maar kijk, als er een topclub komt, dan twijfel je niet. Ik wist dat het een risico was, maar ik was een man van de club, ik wist dat ik de steun van de supporters zou krijgen. Er waren zeven à acht nieuwe, jonge spelers die ingepast moesten worden. Die waren niet slecht, maar als je hun carrière nadien bekijkt, hebben ze nergens nog potten gebroken. Tot slot: je moet één moment uit je carrière kiezen, dat je altijd zal bijblijven. Ik zal eens verrassen. Eén van de mooiste momenten was een Europese match helemaal op het einde van mijn carrière, thuis tegen een Poolse ploeg. We hadden daar 1-4 gewonnen, zonder mij. Ik mocht na een uur invallen, na een zoveelste blessure. Het Brugse publiek had van de eerste minuut tot ik inviel mijn naam gescandeerd. Ik heb Marc Schaessens, die toen op het veld stond, onlangs teruggezien. Dat hij zoiets nooit elders had meegemaakt, zei hij. Ik krijg er nog kippenvel van. Weet je, als ik terugdenk aan vroeger, dan heb ik op mijn manier niet mogen klagen, als speler en als trainer. Ik ben een gelukkig man. (foto Ivan Ruck)
</doc>
<doc id="244" genre="news" gender="F">
Russische klopjacht op sociale media: memes jagen studenten de cel in
25 juli 2017, 17:56. Er wordt hard op deur geklopt van de 19-jarige Daniil Markin, die bij zijn grootouders woont in Barnaoel, de hoofdstad van de autonome republiek Altaj, Siberië. Achter de deur staat een groot team van de 'Organisatie voor het Tegengaan van Extremisme in de Altaj-regio van het ministerie van Binnenlandse Zaken'. Daniil begrijpt niet wat er gebeurt. Totdat het team zijn slaapkamer binnenloopt en al zijn apparatuur meeneemt: laptop, telefoon, usb-sticks, routers en harde schijven. "Die zie je nooit meer terug", hoort hij. Later, als hij moet verschijnen op het departement, komt hij erachter waarom, vertelt hij aan de NOS. Ze laten hem zijn profielpagina zien op VKontakte, de Russische tegenhanger van Facebook, waar ze in een album uit 2013 een aantal memes hebben gevonden. Deze plaatjes, voorzien van grappig bedoelde teksten, vind je overal op sociale media. De memes van Daniil gaan over religie. Daniil: "Dan hebben we het over een plaatje van Jon Snow, een personage uit de serie Game of Thrones , die afgebeeld staat als Jezus Christus met het onderschrift 'Jon Snow is herrezen!'" Nu, iets meer dan een jaar en acht hoorzittingen later, wacht Daniil de laatste uitspraak af in zijn zaak. Er wordt zes jaar cel geëist tegen de student op basis van Artikel 282.1 uit het Russische strafwetboek: het aanzetten tot haat op basis van geslacht, ras, nationaliteit, taal, afkomst of religieuze overtuiging. Daniil is niet de enige. Er lijkt sprake te zijn van een ware golf van arrestaties en vervolgingen voor posts op sociale media in Rusland. En dan vooral in de Altaj-regio. Op 6 augustus stond bijvoorbeeld de 23-jarige Maria Motuznaja terecht voor 'het aanzetten van haat' vanwege memes op sociale media. Zij werd, net als Daniil, een jaar geleden overvallen door de politie. Ook haar hangt 6 jaar celstraf boven het hoofd. Ook zij woont in Barnaoel. De meest waarschijnlijke reden is dat de lokale politie in Altaj overijverig te werk gaat om goede indruk te maken bij de chefs in Moskou, zegt Human Rights Watch. "Bonussen en promoties zijn afhankelijk van prestaties. De politie moet laten zien dat ze veel 'extremistische' zaken hebben aangepakt." Voor Daniil is het duidelijk waarom de autoriteiten in Altaj harder optreden. "Het is één van de armste regio's uit Rusland en heel multi-etnisch. Veel mensen hier zijn wanhopig. Ze gaan bewust op zoek naar 'extreme content' in deze regio om ons bang te maken, zodat we niet opstaan tegen het systeem." Wie doorzoekt het internet dan op memes en plaatjes? Opvallend genoeg duiken er steeds namen van twee getuigen op in zowel de zaken van Daniil als in die van Maria. Zij blijken beiden aangifte te hebben gedaan. Het gaat om twee studenten: Anastasia en Daria. De twee vriendinnen wonen ook in Barnaoel. Ze studeren allebei aan de faculteit Strafrecht en Criminologie op de plaatselijke universiteit. Dozjd, een onafhankelijk Russisch televisiestation, vroeg Anastasia waarom ze dit deden. Het gesprek was kort: "Alles staat in mijn verklaring. Verder geef ik geen commentaar." Kort daarna verwijderden beide meisjes hun pagina's op VKontakte. In haar verklaring staat: "Ik was aan het scrollen op sociale media en toen zag ik deze memes. Terwijl ik ze bekeek, dacht ik dat ze nuttig konden zijn (...) bij de bestrijding van extremisme, dus speelde ik ze door naar de politie. De memes waren voor mij, als gelovig persoon, erg beledigend." Volgens Vladislav Lobanov, onderzoeker van Human Rights Watch in Rusland, hebben de twee studentes in 2013 een succesvolle stage gelopen bij een lokale onderzoekscommissie van de politie. Dit onderzoeksbureau behandelt de zaken tegen Maria en Daniil ook. De meisjes hebben hun stage daar cum laude afgerond . "Het is mogelijk dat ze, als een soort follow-up, nog steeds actief op zoek zijn naar online activisten", aldus Lobanov. Ook duiken er in Russische media nog vier andere namen op van studenten die dezelfde stage hebben gelopen en ook getuigen in andere zaken over extremistische content. Denktank SOVA, dat onderzoek doet naar gebruik van anti-extremistische wetgeving, denkt dat de studenten door de lokale politie zijn gevraagd mee te helpen in de zaken tegen Daniil en Maria. "Wij zien ook dat de Russische autoriteiten het herhaaldelijk hebben over hoe ze jonge internetgebruikers kunnen gebruiken bij het controleren van sociale media." Het hoofd van de Altaj-onderzoekscommissie, Jevgenij Dolgalov, neemt het op voor de studentes Anastasia en Daria. "Deze meisjes stuitten toevallig op de memes. Ze ondertekenden een verklaring over wat ze gezien hebben - dat is alles. Hun getuigenis is niet de basis van de aanklachten. Nu wordt het leven van deze meisjes kapotgemaakt." Het Russische ministerie van Onderwijs is onlangs in samenwerking met een aantal lokale universiteiten, waaronder die van Anastasia en Daria, en het Nationale Centrum voor Terrorismebestrijding een competitie gestart: 'Ik ben tegen extremisme.' Het doel? Studenten tussen de 18 en 35 jaar aansporen om pagina's op sociale media uit te pluizen op zoek naar 'extremistische content'. "Zo creëren we een database met materiaal, gericht tegen verdere verspreiding van propaganda voor terrorisme en extremisme (...) op het internet", aldus de website van de competitie. Correspondent David Jan Godfroid vindt het plausibel dat het Kremlin bepaalde organisaties onder druk zet om harder op te treden. "Bijvoorbeeld in de vorm van studentencompetities, waarbij ze studenten kleine vergoedingen bieden, studiepunten geven of misschien zelfs chanteren met belastend materiaal van hun eigen socialemediapagina's." Volgens Godfroid is deze golf van arrestaties al een tijdje aan de gang en zie je dat de autoriteiten van alles inzetten om de online vrijheid van meningsuiting in te perken. "Het Kremlin beseft dat jongeren niet meer beïnvloedbaar zijn door traditionele media, door de staatspropaganda. Daarom is er een bewuste crackdown van communicatie tussen jongeren gaande, die zich vooral online afspeelt." Denktank SOVA voegt toe: "De overheid werd geconfronteerd met nieuwe uitdagingen om controle over het online debat te houden. De vage anti-extremistische wetgeving blijkt een nuttig hulpmiddel te zijn voor het censureren van online content. Het is de ultieme manier om jongeren bang te maken iets te posten over religie, homoseksualiteit of een plaatje van Jon Snow. Of om überhaupt te praten op sociale media." Daniil zweeg een jaar lang over zijn zaak, maar toen hij zag wat voor soort publieke reactie het verhaal van Maria Motuznaja veroorzaakte, besloot hij om te vechten voor vrijheid. Door alle media-aandacht ontstond publieke weerklank in Rusland tegen die vage wetgeving over extremisme. Er zijn online petities opgezet, maar ook grote bedrijven vragen aandacht. "Te vaak zijn de acties van politie en justitie niet in verhouding tot de potentiële dreiging. Hun reactie op socialemediaposts en memes is vaak ongefundeerd hard", zegt het bedrijf Mail.ru, eigenaar van de Russische socialemediaplatform VKontakte eerder deze maand. Opmerkelijk genoeg is Mail.ru eigendom van miljardair Alisher Usmanov, die warme banden heeft met het Kremlin. Mail.ru riep de overheid op tot een aanpassing van de wet en een amnestie voor mensen die "onterecht veroordeeld zijn en gevangenisstraffen uitzitten wegens zulke aanklachten". Naast Mail.ru heeft het Russische ministerie van Communicatie zich uitgesproken voor een versoepeling van de extremisme-wet. Daarnaast heeft de presidentiële raad van de Russische Federatie voor mensenrechten inmiddels een plan ingediend om de anti-extremismewetgeving te veranderen. Terwijl de arrestaties toenemen en het duidelijk is dat vrijheid van meningsuiting onder vuur ligt in Rusland, wacht Daniil de uitspraak af, die volgt in oktober. Volgens hem zijn alle hoorzittingen tot nu toe één groot circus. "De getuigen zijn allemaal willekeurige mensen. Sommigen herkende ik van de basisschool, anderen had ik nog nooit gezien, zoals die Anastasia en Daria. Je kon gewoon zien dat ze zich aan een script hielden bij het voorlezen." Daniil heeft zijn eerste grijze haren al te pakken. "Ik leef in constante stress en ben bang voor de uitspraak. Het lukt me nog niet om me mentaal voor te bereiden op zes jaar cel." Maar hij is blij met de steun van zijn omgeving en alle media-aandacht. Hij hoopt dat de "belachelijke wet" snel wordt aangepast. "Want het in je eentje opnemen tegen de Russische overheid? Niet te doen."
</doc>
<doc id="245" genre="news" gender="M">
”Jonge kinderen in gesloten asielcentrum? Héél stresserend, ze staan doodsangsten uit”
Kinderrechtencommissaris Bruno Vanobbergen trekt zwaar aan de alarmbel over de opsluiting van een eerste gezin met kinderen in het gesloten asielcentrum van Steenokkerzeel: “De jonge kinderen ervaren zware stress, het meisje van 6 jaar wordt geplaagd door doodsangsten”, zegt hij na een bezoek aan het centrum. “Ons land moet zo snel mogelijk een eind maken aan deze totaal mensonwaardige situatie.” Vanobbergen kon in zijn functie van kinderrechtencommissaris donderdag het gesloten asielcentrum 127bis in het Vlaams-Brabantse Steenokkerzeel bezoeken, pal in het verlengde van de start- en landingsbanen van de luchthaven van Zaventem. In een nieuwe, volledig aparte vleugel voor gezinnen verblijft nu al meer dan 2 weken een Servische moeder met haar vier kinderen tussen 1 en 6 jaar.
</doc>
<doc id="246" genre="news" gender="F">
Elf doden bij busongeluk Ecuador
Volgens lokale media kwamen de afgelopen maand meer dan veertig mensen om bij verkeersongelukken op Ecuadoraanse wegen. In het Andesgebergte in Ecuador zijn zaterdag elf mensen om het leven gekomen bij een busongeluk. Ook raakten zeker 37 passagiers gewond. Onder de doden zijn drie minderjarigen, onder meer een baby van acht maanden kwam om het leven. Volgens lokale media waren de meeste passagiers onderweg naar de plaats Loja om een religieuze bijeenkomst bij te wonen.
</doc>
<doc id="247" genre="news" gender="M">
Oekraïner veroordeeld voor moordcomplot tegen journalist Babtsjenko
De Russische journalist Arkadi Babtsjenko zette zijn eigen dood in scène samen met de Oekraïense geheime dienst om een huurmoordenaar in de val te lokken. Een Oekraïense man is donderdag veroordeeld tot 4,5 jaar cel voor betrokkenheid bij het moordcomplot tegen de Russische journalist Arkadi Babtsjenko. Die heeft eind mei met hulp van de Oekraïense geheime dienst zijn eigen dood in scène gezet. De veroordeelde is Boris German, de tussenpersoon die de huurmoord op Babtsjenko had geregeld. Dit meldden lokale media afgelopen zaterdag op basis van de Oekraïense geheime dienst SBU.
</doc>
<doc id="248" genre="news" gender="M">
Provinciaal voetbal: FC Destelbergen start met overtuigende zege tegen KFC Heusden
Destelbergen - Dit weekend begint de bal opnieuw te rollen in de provinciale reeksen, en traditiegetrouw is dat bij ons met een kraker van jewelste, de derby aller derby's, KFC Heusden tegen FC Destelbergen. De partij werd gisteren al afgewerkt, en FCD haalde op overtuigende zege zijn eerste driepunter binnen na een 1-3 zege. FC Destelbergen was doorlopend de betere ploeg in de eerste helft en speelde vrij vinnig. In de eerste helft raakte Heusden overigens nauwelijks over de middenlijn en werd het weggedrukt. Heusden hanteerde de lange bal, Destelbergen het combinatievoetbal. Al na vier minuten kon Jacob Luyten uit schuine hoek scoren (0-1). Spits De Vleeschouwer verzuimde kansen af te werken of trof doelman Jonas Fiers op zijn weg. Na de rust kwam Heusden een tiental minuten opzetten, maar de bezoekende verdediging hield makkelijk stand op kansen van Dendooven en Van Damme. Toen FCD het heft opnieuw in handen nam kon het op een algemene aanval via ex-Heusdenaar Laurens Daemers de 0-2 aantekenen. Destelbergen op rozen - maar wel al met vier gele kaarten - wisselde toen twee voorspelers, maar bij een balverlies in het midden kon Giovanni Dendooven alsnog 1-2 aantekenen. Destelbergen bleef evenwel doordrukken. Jeroen Van Poucke besliste dan de match met een kopbal 1-3. Verdiende overwinning van FC. Trainer Benny Bontinck van Heusden beaamde na de match de algemene indruk: “de beste ploeg heeft verdiend gewonnen”. Ook de beloften van FCD blikten keurig die van Heusden in, daar werd het 4-1. Maarten Dierick, Lorenzo Bonne, Gianni Criel en Mats Peeleman mochten juichen voor de thuisploeg.
</doc>
<doc id="249" genre="news" gender="M">
Miniatuurautootjes racen vandaag op Markt Diest
Diest - Op de Grote Markt van Diest vindt vandaag, zondag 2 september, een showevent Driften en Rock Crawlen plaats. Meer dan twintig radiogestuurde en hyperrealistische miniatuurracewagens gaan met mekaar in de clinch. RC Driften zijn spectaculaire wedstrijden waarin de miniatuurwagens op een professioneel gecontroleerde manier door de bochten van een uitdagend parcours glijden. Snelheid is belangrijk maar vooral de drifthoek waarmee de piloten de bochten nemen is bepalend. Driften heeft een hoog showgehalte en de piloten duwen hun wagens bijna permanent naar de limiet. Op het parcours rijden de wagens zo kort mogelijk achter mekaar maar ze mogen elkaar niet raken. Bij Rock Crawler moeten de wagens een veeleisend en geaccidenteerd parcours met steile rotswanden en modderige pistes overwinnen. Deze discipline vraagt om een totaal ander type van voertuig waar kracht en stuurmanskunst bepalen wie de beste prestatie neerzet. Voor de twee wedstrijden zijn op de Markt speciale omlopen gebouwd. Van 10 tot 18 uur zie je de miniatuurautootjes aan het werk.
</doc>
<doc id="250" genre="news" gender="M">
FOTO. Willen is Kunnen start feestjaar
De harmonie Willen is Kunnen bestaat 200 jaar en zaterdagavond werd het startschot gegeven van een vol jaar feestelijkheden. Met toespraken van voorzitter Johnny De Waele, cultuurschepen Marie-Claire Vannieuwenhuyse en Youri Vande Sande, voorzitter van Vlamo Oost-Vlaanderen, de Vlaamse amateurmuziekorganisatie kreeg de viering een eerder plechtige opener. Na 200 jaar krijgt Willen is Kunnen een nieuw logo. Maarten Bauwens maakte een eenvoudig, maar modern logo, waarin zowel het aspect muziek (de muzieknoot en de notenbalk) als de harmonie zelf in verweven zitten.   Ter gelegenheid van 200 jaar Willen is Kunnen wordt een boek uitgegeven met de geschiedenis van van de harmonie. Het lijvig boek van 370 bladzijden is geïllustreerd met talrijke foto’s en documenten en is samengesteld door Ivan Burggraeve en Lucien Vermeulen. Voor dit boek kan men nu al intekenen voor de prijs van 30 euro. Het harmoniebier kreeg de naam Lowik, Lo van Lochristi en WiK van Willen is Kunnen, mee en is gebrouwen door de Proefbrouwerij naar een origineel recept dat niet in de handel verkrijgbaar is. Het is een blond bier van hoge gisting, hergist in de fles en met een alcoholgehalte van 6,5 %. Het zal door de harmonie bij alle gelegenheden geschonken worden "in dit feestjaar staat er een en ander te gebeuren", zei voorzitter Johnny De Waele tijdens de startactiviteit van 200 jaar Willen is Kunnen. "Eerst en vooral zijn er de klassieke wandelconcerten in onder meer Oostakker, De Panne en Den Haan. Het herfstconcert wordt iets heel bijzonder: honderd jaar geleden kwam een einde aan de eerste wereldoorlog. In het kader daarvan is er op 20 oktober “De Oorlog Verslaan”, een muzikaal gebeuren met Dirk Crommelinck als verteller. Deze voorstelling gaat door in de Groenzaal van Sint-Bavo en er is daarvoor ook een shuttledienst voorzien vanuit Lochristi en uiteraard terug". "Verder speelt de harmonie nog zaterdag 13 en zondag 14 oktober op de Tuindagen in Beervelde, in de kerk tijdens de Kerstmarkt treden zowel de harmonie als de Youth Band op en op de bloemenmarkt volgend jaar zijn wij ook weer present. In maart is er een aperitiefconcert in Edugo en op 30 juni organiseren wij een evenement waar wij 200 muzikanten proberen te verenigen om samen te musiceren op Dorpstraat Kermis. Op 7 juli is er een familiedag voor de muzikanten in het Park van Beervelde. Op onze verjaardag zelf besluiten wij met een groots slotevenement samen met het Musikverein Frohsinn uit Mimbach in Duitland waarmee onze harmonie sedert 1984 verbroederd is", aldus De Waele..
</doc>
<doc id="251" genre="news" gender="F">
COLUMN. “Mijn schoondochter werkt bij de Gazet”
Gekrijs wanneer je na een lange dag eindelijk een campari hebt uitgeschonken of een gevecht in je recent geordende inloopkast: een gezin kan hectisch zijn. Bij Anneke (43) uit Pulle is dat niet anders. Samen met haar man Phille (45) en zonen Ricky (11) en Vinnie (6) probeert ze er elke dag het beste van te maken. Ik zou mezelf omschrijven als ‘redelijk beleefd’, als iemand me zou vragen hoe ik ben in de omgang met anderen. Ik tutoyeer niet zonder dat daar een aanleiding toe is, spreek met twee woorden, luister als iets wordt verteld en ben oprecht geïnteresseerd in wat er wordt gezegd. Ook al denk ik er soms het mijne van, ik ga niet direct beginnen roepen of tieren en ga nooit over tot fysiek geweld. Dat kalm blijven zit in mijn aard.
</doc>
<doc id="252" genre="news" gender="M">
Miniatuurautootjes racen vandaag op Markt Diest
RC Driften zijn spectaculaire wedstrijden waarin de miniatuurwagens op een professioneel gecontroleerde manier door de bochten van een uitdagend parcours glijden. Snelheid is belangrijk maar vooral de drifthoek waarmee de piloten de bochten nemen is bepalend. Driften heeft een hoog showgehalte en de piloten duwen hun wagens bijna permanent naar de limiet. Op het parcours rijden de wagens zo kort mogelijk achter mekaar maar ze mogen elkaar niet raken. Bij Rock Crawler moeten de wagens een veeleisend en geaccidenteerd parcours met steile rotswanden en modderige pistes overwinnen. Deze discipline vraagt om een totaal ander type van voertuig waar kracht en stuurmanskunst bepalen wie de beste prestatie neerzet. Voor de twee wedstrijden zijn op de Markt speciale omlopen gebouwd. Van 10 tot 18 uur zie je de miniatuurautootjes aan het werk.
</doc>
<doc id="253" genre="news" gender="M">
Voordrachten over Den Doodendraad
Voordrachten over Den Doodendraad op vrijdagavond 7 september (Rik Palmans) en op dinsdagavond 11 september (Albert Stassen) in de raadzaal! De Voerstreek kreeg al op de eerste dag van de Grote Oorlog te maken met het oorlogsgeweld. De verslagen van ooggetuigen geven ons een idee van wat er zich in augustus 1914 heeft afgespeeld en van hoe het oorlogsgeweld het leven van de gewone mensen overhoop haalde. Op 4 augustus 1914 viel het Duitse leger België binnen, in een poging om met een snelle overrompeling de Belgische forten bij Luik uit te schakelen. Toen dat niet lukte omsingelden de Duitsers de fortengordel. Een belangrijk onderdeel in die strategie vormde de brug over de Maas, die ze sloegen tussen Moelingen en Lixhe. Deze dorpen, maar ook buurgemeenten als Berneau en Visé, werden in het oorlogsgeweld helemaal verwoest. Daarna volgden vier jaren van bezetting, waarin de bevolking moest leren leven met de beperkingen die dat met zich meebracht. De Voerdorpen zaten bovendien in een speciale situatie: een draad onder hoogspanning scheidde België van het vrije Nederland, maar enkele woonkernen lagen precies tussen die draad en de grens. Die waren dus dubbel geïsoleerd. In 1915 begonnen de Duitsers met de aanleg van een nieuwe spoorwegverbinding, ter aanvulling van de ‘IJzeren Rijn’ die door het neutrale Nederland liep. Die markeert, met haar tunnels en viaducten, nog altijd heel sterk het Voerense landschap. Helemaal op het einde van de oorlog speelde zich aan de grens tussen Voeren en Nederland nog in mineur een laatste episode van de Wereldoorlog af: de Duitse keizer sloop langs hier weg van het strijdtoneel dat hij vier jaar eerder had helpen ontketenen. Rik Palmans en Albert Stassen verzamelden de nodige informatie. Zij vertellen het verhaal nog eens op vrijdagavond 7 september om 20u (Nederlandstalige voordracht door Rik Palmans) en op dinsdagavond 11 september (Franstalige voordracht door Albert Stassen) om 20u in de raadzaal van het gemeentehuis.
</doc>
<doc id="254" genre="news" gender="F">
Kritiek op creditcardbedrijf ICS: geblokkeerd na drie weken rood staan
Krediet Wie een creditcard van ABN Amro of Volksbank heeft, kan straks nog maar drie weken rood staan. Daarna wordt de kaart direct geblokkeerd. Heb je een creditcard van ICS? Dan mag je na 1 november nog maar drie weken rood staan, zo werd vorige week aan klanten gemeld. Bij een langere betalingsachterstand wordt de kaart geblokkeerd totdat de schuld volledig is terugbetaald. In de huidige situatie mag je nog een maand langer rood staan tegen een boete van 2 procent.
</doc>
<doc id="255" genre="news" gender="M">
Zesde editie van zomercursus ‘Leren leren’ opnieuw schot in de roos
Beersel - Voor de zesde keer op rij organiseerde Marjorie Carrein, inwoner van Beersel en leerkracht en psychologe van opleiding, in samenwerking met de gemeente Beersel een zomercursus 'Leren leren'. Marjorie: "Het blijft geweldig om te doen. Sinds mijn start als directeur van een CLB heb ik het opvallend drukker. Ik heb er dan ook eventjes aan gedacht om te stoppen... maar ik moet toegeven dat ik de interactie met de jongeren, hun engagement, motivatie en doorzettingsvermogen niet kan missen. Op deze manier houd ik ook voeling met de jeugd, dat vind ik erg belangrijk!" De zomercursus is bedoeld om jongeren te ondersteunen bij de overstap naar het middelbaar onderwijs. Er wordt gewerkt rond planning, het maken van samenvattingen en schema’s en concrete studiemethoden - en technieken. Daarnaast zit de cursus boordevol studieweetjes - en tips die de jongeren elke dag kunnen gebruiken en ervoor zorgen dat ze zo efficiënt mogelijk aan het werk gaan. "Na een cursusdag zei één van de jongeren dat dit de leukste les was die ze ooit al gekregen had. Zoiets horen, geeft echt een fantastisch gevoel!" vertelt Marjorie stralend. Marjorie: “Samen met de studenten ga ik drie halve dagen intensief aan de slag. Natuurlijk wel op een laagdrempelige en leuke manier. Het is geen schooldag! Geen vingers opsteken, geen 'juf' of 'mevrouw', geen schoolbel of geen stilte tijdens de cursus. Daarnaast ben ik er van overtuigd dat de relatie en omgang met jongeren het verschil maakt, altijd overigens. Me afstemmen op hun leefwereld (Facebook blijkt intussen voor oudjes te zijn), zorgen voor een niet te schools kader en het gebruik van een flinke portie humor. Dat werkt!" Marjorie doet er alles aan om van de zomercursus een leuke ervaring te maken en ervoor te zorgen dat jongeren leren weer wat fijn(er) vinden! “Net zoals we het belangrijk vinden dat volwassenen graag gaan werken, moet ook leren fijn, efficiënt en motiverend zijn”, voegt Marjorie er nog aan toe.
</doc>
<doc id="256" genre="news" gender="M">
Kunstacademie biedt nieuwe mogelijkheden
Zo is er nu voor oudstudenten restauratie, mozaïek en schilderkunst de mogelijkheid om na het afstuderen hun artistieke ervaring aan de academie creatief verder zetten via een ‘cross-overproject’. Ze kunnen dit project volgen binnen het atelier waarin ze afstudeerden of ze kiezen ervoor om hun horizon te verruimen via een nieuw medium. Voor studenten van het vierde jaar wordt het mogelijk om opleidingen in twee ateliers te combineren. Inschrijven kan de hele maand september. Voorwaarden op info@academiewilrijk.be.
</doc>
<doc id="257" genre="news" gender="M">
Kinderrechtencommissaris trekt aan alarmbel over asielcentrum: “Meisje van 6 jaar geplaagd door doodsangsten”
Kinderrechtencommissaris Bruno Vanobbergen trekt zwaar aan de alarmbel over de opsluiting van een eerste gezin met kinderen in het gesloten asielcentrum van Steenokkerzeel: “De jonge kinderen ervaren zware stress, het meisje van 6 jaar wordt geplaagd door doodsangsten”, zegt hij na een bezoek aan het centrum. “Ons land moet zo snel mogelijk een eind maken aan deze totaal mensonwaardige situatie.” Vanobbergen kon in zijn functie van kinderrechtencommissaris donderdag het gesloten asielcentrum 127bis in het Vlaams-Brabantse Steenokkerzeel bezoeken, pal in het verlengde van de start- en landingsbanen van de luchthaven van Zaventem. In een nieuwe, volledig aparte vleugel voor gezinnen verblijft nu al meer dan 2 weken een Servische moeder met haar vier kinderen tussen 1 en 6 jaar. Het is de eerste keer sinds 10 jaar dat België opnieuw uitgeprocedeerde gezinnen met kinderen opsluit, na verschillende veroordelingen, onder andere door het Europees Hof voor de Rechten van de Mens. “Terwijl de regering verschillende keren onderstreepte dat de opsluiting van kinderen zo kort mogelijk zou duren, is de maximumtermijn van 2 weken intussen al ruimschoots verstreken”, schrijft Vanobbergen in een opiniebijdrage op de website van Knack. Vanobbergen vindt het ook vreemd dat de verlenging van die maximumtermijn – wat in uitzonderlijke gevallen met nog eens 2 weken kan – gebeurt zonder een grondig onderzoek naar het welzijn van de kinderen, nochtans een uitdrukkelijke voorwaarde. De kinderrechtencommissaris ging ervan uit dat zo’n onderzoek door een multidisciplinair team van onafhankelijke deskundigen zou gebeuren. “Maar volgens onze bronnen is er alleen maar een twee pagina’s tellend observatieverslag.” Zware stress Volgens Vanobbergen zou een grondig onderzoek hebben uitgewezen dat de kinderen zware stress overhouden aan hun opsluiting. “Ze zijn bang voor hun toekomst, nu ze naar een land worden gestuurd waar ze niets of niemand kennen, zelfs de taal niet spreken. Ze vinden het ook moeilijk dat ze – wegens hun opsluiting – geen contact kunnen hebben met andere kinderen of familieleden. Het oudste meisje, 6 jaar, wordt geplaagd door doodsangsten, onder meer door de arrestatie door de politie.” Grootschalig protest Tegen de opsluiting van kinderen in het kader van hun gedwongen uitwijzing uit ons land is de voorbije maanden zwaar geprotesteerd. 325 organisaties, gaande van Unicef, de Vlaamse advocatuur tot ook Chirojeugd Vlaanderen, schaarden zich achter de campagne ‘Kinderen sluit je niet op, punt’. Ook Vanobbergen is die mening toegedaan, zeker na zijn bezoek, en vraagt de regering met aandrang om “zo snel mogelijk een einde te maken aan deze mensonwaardige situatie”. De Dienst Vreemdelingenzaken (DVZ) ontkende eerder deze week dat er “grote problemen waren met het gezin”. “Er zijn twee gespecialiseerde psychologen die het gezin elke dag zien. Een gesloten centrum is een moeilijke situatie, maar ze zijn met hun moeder, met de mogelijkheid om buiten te spelen.” Premier Charles Michel (MR) verdedigde dit weekend het gevoerde beleid van de regering, en noemde de aanpak “wel humaan”. Hij wees ook op de verantwoordelijkheid van de uitgeprocedeerde ouders, die het zover lieten komen.
</doc>
<doc id="258" genre="news" gender="F">
Bosbeheer in tijden van extreme droogte: 'Wij maaien ons gras echt te veel'
Dag in dag uit in de hitte vertoeven en toch nog groene blaadjes hebben: de bomen lijken het extreme zomerweer van de voorbije maanden goed te hebben verteerd. Lijken, want het effect van de hitte en de droogte zal pas binnen een à twee jaar zichtbaar zijn, zeggen boomverzorgers. Bomen moeten het doen op eigen kracht en ze doen dat goed. Van overdreven boomsterfte door de extreme droogte en hitte van deze zomer is voorlopig geen sprake - de bomen die nu afsterven, waren al een tijdje ziek. Wel blijkt er dezer dagen meer sprake te zijn van onverklaarbare takbreuken bij perfect gezonde bomen, summer branch drop in het bomenverzorgersjargon.
</doc>
<doc id="259" genre="news" gender="F">
Tien gewonden bij nieuwe massale demonstraties in Chemnitz
In de Oost-Duitse stad gingen opnieuw extreemrechtse demonstranten de straat op in protest tegen immigratie. Ook demonstreerden duizenden tegen xenofobie. Bij massale demonstraties in de Oost-Duitse stad Chemnitz zijn zaterdag zeker achttien gewonden vallen , onder wie drie agenten. Dat meldt de lokale politie. Meer dan negenduizend mensen gingen de straat op in de stad waar het al dagen onrustig is. Enerzijds protesteerden extreemrechtse demonstranten tegen immigratie, anderzijds betoogden duizenden tegen xenofobie en voor vrede.
</doc>
<doc id="260" genre="news" gender="M">
F1 RETRO. Vettels mooiste? Tien jaar geleden won de Duitser op fabelachtige wijze zijn eerste race in Italië
Vandaag gaat Sebastian Vettel op zoek naar zijn 53ste zege in de Formule 1. Vorige week won de Duitser nog de Grote Prijs van België en nam hij zo, wat overwinningen betreft, de derde plek in op de tussenstand aller tijden. Het zijn precies het soort prestaties die we tien jaar geleden van hem verwachtten, toen Vettel tijdens de Grote Prijs van Italië de Formule 1 op zijn kop zette door een Toro Rosso - een veredelde middenmotor - naar de hoogste podiumtrede te sturen. Een bijzonder huzarenstukje dat zelden vertoond is in de sport.  Vandaag gaat Sebastian Vettel op zoek naar zijn 53ste zege in de Formule 1. Vorige week won de Duitser nog de Grote Prijs van België en nam hij zo, wat overwinningen betreft, de derde plek in op de tussenstand aller tijden. Het zijn precies het soort prestaties die we tien jaar geleden van hem verwachtten, toen Vettel tijdens de Grote Prijs van Italië de Formule 1 op zijn kop zette door een Toro Rosso - een veredelde middenmotor - naar de hoogste podiumtrede te sturen. Een bijzonder huzarenstukje dat zelden vertoond is in de sport. 21 jaar, 3 maanden en 11 dagen: zo oud was Vettel toen hij op zondag 14 september 2008 werd vastgegespt in zijn Toro Rosso voor de Grote Prijs van Italië. De jonge Duitser had de dag voordien in zware regen al verbluft door de kwalificatie als snelste af te sluiten. En dat voor alle rijders van Ferrari en McLaren-Mercedes, die het hele seizoen gedomineerd hadden.
</doc>
<doc id="261" genre="news" gender="M">
FOTO Vredefeesten erg succesvol
Sint-Niklaas - De Vredefeesten/Villa Pace blijken tot nu toe erg succesvol in Sint-Niklaas. Ballons, muziek met De Kreuners, wereldmarkt en alle bijkomende onderdelen zorgden voor spektakel. Ook vandaag zondag nog veel te zien en beleven.
</doc>
<doc id="262" genre="news" gender="M">
OdeGand nog steeds op zoek naar jong pianotalent
Gent - Frederik Sioen, pianist John Gevaert en Klarapresentator Sander De Keer, zijn nog steeds op zoek naar jong pianotalent dat bereid is zich met elkaar te meten. De drie vormen de jury van de 123-pianobattle die Gent Festival Van Vlaanderen op zaterdag 15 september tijdens OdeGand organiseert. Kandidaat deelnemers hoeven zich niet te laten afschrikken. Ze moeten helemaal nog niet in staat zijn om een pianconcert van Rachmaninov te kunnen spelen. Wie tussen de 8 en de 15 jaar is en piano speelt krijgt op zaterdag 15 september de kans carte blanche om zich te meten met leeftijdgenoten, onder de Stadshal, waar nu al sinds een paar weken een piano van 123-piano opgesteld staat. “OdeGand heeft een oor voor jong en aanstormend talent. Uit iedereen die zich vooraf ingeschreven heeft, selecteren we maximum 20 kids" aldus Veerle Simoens, directeur van Gent Festival van Vlaanderen en OdeGand. "Ze mogen zich op OdeGand de vingers van hun lijf spelen met het genre waar ze zelf voor kiezen, of dat nu Mozart of Queen is." 123-pianobattle. Op OdeGand op zaterdag 15 september, vanaf 14 uur onder de stadshal. Inschrijven kan nog tot 5 september, (en niet tot eind augustus, zoals eerder gemeld).
</doc>
<doc id="263" genre="news" gender="M">
September is de maand van de sportclub
Zulte - Van 1 tot 30 september vindt de tiende editie plaats van de 'Maand van de Sportclub'. Met deze actie wil Sport Vlaanderen de clubs en hun werking in de kijker plaatsen. Gedurende deze opendeurdag(en) van de sportclubs worden allerlei, vaak gratis, demonstraties en initiaties aangeboden om eens te tonen hoe plezant het er wel is. Ook de Zultse sportclubs doen mee. Het volledige overzicht van de deelnemende Zultse sportverenigingen kan je hieronder vinden. Joggingclub Zulte biedt gratis initiatie jogging en/of stappen. Info: Lucrèce De Waele – T 0472 33 06 86 – (stappen) of Jo Lambrecht – of Nancy De Waele – (jogging) Bij ’t Zults Pluimka kan je even gratis deelnemen aan hun activiteiten in de gemeentelijke sporthal in de Waalstraat. Info: Kim Peirs – T 0474 80 98 16 – - Gelieve op voorhand contact op te nemen via mail. Taekwondo Saju biedt gratis initiatie met twee gratis proeflessen in de gemeentelijke sporthal in de Waalstraa. : Info: Stijn Warlop - T 0478 28 15 53 -  Bij Turnvereniging Sportiva Dames is er een gratis initiatie turnen voor 40+ dames / BBB en fitheidsgym voor 16+ dames in de gemeentelijke sporthal in de Waalstraat. Info: Lucrèce De Waele – T 0472 33 06 86 – Kuros Heren biedt een gratis demo op een nog nader te bepalen datum in de sporthal in de Waalstraat. Info: Sylvie De Breuck – BasketBal Club Zulte biedt een gratis initiatie met twee proeflessen in de sporthal in de Waalstraat; Wanneer: Zaterdag 1, 8, 15, 22 & 29 september 2018 van 11.30 tot 12.30 uur (vanaf 5 jaar tot en met geboortejaar 2007) Info: T 0497 62 78 42 (na 18 uur) – De Guldebolders bieden een gratis initiatie in de Guldepoort in Machelen. Wanneer: Dinsdagnamiddag 4 & 18 september 2018 van 14 tot 17 uur (voor iedereen vanaf 55+) Info: Hilda De Jonghe - T 0498 45 04 47 – Je kan bij De Leiehoek een gratis initiatie meemaken in de Vaartstraat 10 in Machelen. Wanneer? Vanaf zaterdagmiddag (13 uur) 8 september tot zondagavond (15 uur) 9 september 2018 tijdens de wereldrecordpoging non stop petanque Info: Roland Van Daele - T 0478 97 33 50 – De rugbyclub biedt een Open Rugby Dag op het Domein de Raveschoot, Rijwegstraat 3 in Olsene. Wanneer: Zaterdag 8 september 2018 vanaf 14 uur Info: Thijs Clarysse - T 0486 61 62 06 – – Verplicht te registreren voor deelname via
</doc>
<doc id="264" genre="news" gender="F">
De schatkamer van de Kamer
In deze ruimte worden geschenken bewaard die het parlement en zijn voorzitter krijgen. Van veel van de 312 cadeaus is niet bekend wanneer ze werden gegeven, soms zelfs niet door welk land. De ruimte heet ‘kast’ – en groter is die ook niet. Tot aan het plafond staan doosjes in alle soorten en maten, penningen, vazen en klokjes. Dit is een van de schatkamers van de Tweede Kamer, de ruimte waar de geschenken worden bewaard die het parlement en zijn voorzitter krijgen.
</doc>
<doc id="265" genre="news" gender="F">
Fotoproject "Dynamisch naar morgen – actief ouder worden": Peter Vanloffelt, Roger Raskin en Sonja Kerkhofs
Genk - De vakantie loopt ten einde, de school wenkt. Peuters en kleuters, kinderen en tieners nemen weldra de draad van het schoolleven weer op. Ze wandelen (al dan niet onder begeleiding), fietsen of rijden gemotoriseerd naar school. Los hiervan maakte senior Peter Vanloffelt voor het seniorenfotoproject een leuke foto aan een verkeersbord. En toont hiermee hoe we samen op een veilige manier door het verkeer wandelen. Senior Roger Raskin maakte dan weer een leuke foto op één van de vele zomerfestivals in het land (foto 3). Maar ook in de foto van Sonja Kerkhofs zit muziek (foto 2). Albert Kellens, Alex Vanderfeesten, Alice Foesters, Alice Geurts, André Hofkens, André Koonings, André Vanhaeren, Angele Maris, Anna Zamlynskyj, Antoon Virant, Charlie Chorkawa, Chris Goemans, Christiane Broods, Dolores Morato, Eddy Vleminckx, Els Willems, Frans Geerkens, Godelieve Moors, Helena Godec, Hella Herbots, Hilde Michiels, Ivan Picquet, Jan Hendrix, Jo Achten, Jo Scheepers, José Breuls, José Vanbockrijck, Josette Croonen, Louis Bynens, Luc Repriels, Luciano Del Bigallo, Ludo Vanhove, Lutgarde Raskin, Magda Goossens, Marcel Melis, Margriet Nouwen, Marianne De Bock, Marianne Kuchta, Martha Scherpereel, Mathieu Bollen, Mia Bloemen, Miet Michiels, Suzanne Palmers (2), Wasil Tokarek.
</doc>
<doc id="266" genre="news" gender="M">
Slechte start bij beide promovendi
Assenede - In de derde provinciale haalden beide nieuwkomers een niet-overtuigend resultaat. Bassevelde ging thuis met het kleinste verschil onderuit tegen Maria-Aalter, Boekhoute behaalde een punt tegen Watervliet. Tim Van Waes, Ken Monstrey, Bart Van de Vyver, Elmo Neyt, Dieter Hautekeete, Pieter Hautekeete (79’ Arne Ryckaert), Jens Colpaert, Niels Hillaert (60’ Sander De Buck), Jannick Van de Walle, Willem De Kock (60’ Tom Willems) en Matthias De Kock.  Jordin Van den Bossche, Arne Van Wynsberghe (24’ Simon Demets [90’ Niels Bassez]), Thys Baeke, David Lootens, Wesley Boelens, Dries Baeke, Michiel Dobbelaere, Seppe Claeys, Dylan Huyghe, Matthias Van Damme (60’ Emmanuel Ighade) en Philippe Doens.  61’ Matthias De Kock 1-0 en 69’ Lootens 1-1.  Matthias De Kock en De Buck.  Joppe Smeets, Eddy Van den Berghe en Davy Roegiers Aangename wedstrijd waarbij thuisdoelman Van Waes zijn ploeg van de nederlaag behoedde. De bezoekers hadden veel overwicht maar konden die niet verzilveren, kort voor de rust kwam de bal echter niet op de stip na een bezoekende fout. Op het uur kwam Boekhoute toch op voorsprong toen Van de Walle een diepe bal doorkopte in de loop van De Kock die Van den Bossche te grazen nam. Niet veel later kreeg bezoeker Lootens teveel ruimte tussen de linies, hij knalde vanop 25 meter raak. Watervliet kwam nog een paar keer alleen voor Van Waes maar die bleef pal staan. Michiel De Pau, Jelle De Wispelaere, Sybe Van Zele, Henri Nijssen, Jonas Maenhout, Jens De Wispelaere, Kevin Mortier, Laurent Standaert, Jonathan Haers, Laurens Van Vooren en Jonas De Wispelaere.  Miguel Libbrecht, Loughlin Schepers, Gill-Jan Guidée, Jonas Defruyt, Olivier Sergeant, Martijn Keirse, Sébastien Schotte, Ruben Ballegeer, Kristopher Tshiteva, Yurgu Filiz en Logan Horrent  60’ Tshiteva 0-1   In deze gesloten wedstrijd waren het de doelmannen die het minst werk hadden. Op het uur profiteerde bezoekers Tshiteva van een tijdelijk man-meer situatie bij de verzorging van een neusletsel bij thuisspeler Standaert. Bassevelde probeerde via risicovolle counters nog het tij te keren maar verder dan enkele halve kansen kwamen ze niet.
</doc>
<doc id="267" genre="news" gender="M">
Zita Wauters: “Vroeger wilde ik de winkel van mama overnemen. Maar nu?”
Terug naar school. Terug naar normaal. Behalve voor deze drie jonge leeuwen: voor hen wordt alles dit najaar helemaal anders. Victor Polster (16) droomt van de Oscars, Remco Evenepoel (18) start als profwielrenner en Zita Wauters (13) maakt haar filmdebuut. “Wij zijn geen kinderen meer, hè.”  Terug naar school. Terug naar normaal. Behalve voor deze drie jonge leeuwen: voor hen wordt alles dit najaar helemaal anders. Victor Polster (16) droomt van de Oscars, Remco Evenepoel (18) start als profwielrenner en Zita Wauters (13) maakt haar filmdebuut. “Wij zijn geen kinderen meer, hè.” Grote bruine ogen en blokjes op haar tanden. Het is waar je niet naast kunt kijken als je Zita Wauters ontmoet. Die ogen, dat is waar iedereen het over heeft, zucht ze. En hoe ze op haar mama lijkt. De blokjes, dat is wat háár vooral bezighoudt. “Ik heb ze vorig jaar in oktober gekregen. De dag voor mijn verjaardag. Hatelijk, want dat betekende: geen taart voor mij. Nu ben ik ze gewoon. Alleen als ik ze moet laten aanspannen, vind ik het nog superirritant.”
</doc>
<doc id="268" genre="news" gender="M">
Nieuwe bewegingslessen in De Bammerd
“In het najaar zijn er elke maandag, behalve tijdens de herfstvakantie, bewegingslessen van 19.30 tot 20.30 uur”, zegt voorzitter Danielle Brugmans van de gezondheidsraad. “Een bbb-les begint met een warming-up, daarna worden er spierversterkende oefeningen gedaan voor boven- en onderlichaam.” Deze lessen vinden plaats in zaal De Bammerd (ingang via Salvialaan). Beurtenkaarten zijn te verkrijgen vóór de eerste les (3 september) vanaf 19 uur of daarna bij de dienst Sociale Zaken tijdens de openingsuren. Info: 011/48.01.17 of sonja.doomen@heers.be.
</doc>
<doc id="269" genre="news" gender="M">
Gouden-tipgever Brech vertelt details
CASTELLTERCOL - De gouden Telegraaf-tipgever die er een week geleden voor zorgde dat de voortvluchtige Jos Brech kon worden opgepakt in het noordoosten van Spanje, is zaterdag in Castelltercol uren gehoord door de nationale politie, in bijzijn van Nederlandse rechercheurs en een officier van justitie. Ze wilden zijn verklaring opnemen vóór Brech – verdacht van betrokkenheid bij de dood van Nicky Verstappen – naar Nederland komt.
</doc>
<doc id="270" genre="news" gender="F">
Al vijf jaar geen goede broek te vinden
Modekwestie Een lezer (vrouw, 53, maat 40) kan geen goedzittende broek vinden. Onze mode-redacteur geeft advies. Wat moet ik in hemelsnaam voor broek aan? Ik (vrouw, 53, maat 40) draag al vijf jaar dezelfde spijkerbroek, omdat ik geen broek kan vinden die niet te laag, hoog, strak of wijd is.
</doc>
<doc id="271" genre="news" gender="M">
FOTO. "Bloemisten van Hijfte" nemen Hermeline in
Binnenstappen in de tentoonstelling van Antoon Standaert, dat is een herkenbaar stramien. Na de mis verdringen tientallen bewoners van alle leeftijden zich voor de panelen van de tentoonstelling. Een mama met de smartphone in aanslag, om foto's van de foto's te nemen. "Kijk, dat is pépé hier", kraait een jong meisje. "En dat is Cis de leugeneire", komt een oudere inwoner op de schouder van Antoon Standaert tikken. Waarna een nieuwe anekdote wordt bovengehaald over Frans De Mey, die op de foto fier poseert aan de Leuvense stoof in de woonkamer. Altijd dezelfde opmerkingen ook: : nog voor de mensen op ontdekkingstocht gaan, zijn ze er na eenentwintig edities al zeker van dat het weer in orde zal zijn. En meestal is de volgende vraag: En dat is - de nuchterheid van Antoon kennende - natuurlijk in wijzerszin. Zesentwintig panelen over het bloemistenleven in Hijfte, maar dat betekent natuurlijk niet dat het nu nog allemaal groeit en bloeit in de Lochristi. "Er zijn nu nog een twintigtal bedrijven die met de sector te maken hebben", vertelt Antoon, "maar het zijn natuurlijk niet allemaal bloemisten. Eigenlijk is er nog één begoniakweker, Dirk Buysse, en zijn er zeven azaleakwekers. De andere zijn actief op de markt, of kweken planten, of hebben een depot, of leveren zelfs materiaal voor de filmset ( ). De tentoonstelling "Bloemisten van Hijfte" is vooral opgebouwd rond familienamen: De Schoenmaecker, Van Hecke, De Sommer, Matthijs, De Wispelaere, allemaal klinkende namen uit de bloemistenwereld. "Het is een van de kleurrijkste tentoonstellingen geworden, letterlijk dan, onder meer door de kleur van de begoniavelden", zegt de samensteller. "Ze geeft dit keer ook een interessant beeld van het bloemistenleven en de geschiedenis ervan. Wie geinteresseerd is in de hele cyclus, van het verspenen tot en met het leveren van de begoniaknollen aan de verzender, kan het hier gedetailleerd volgen. De samensteller heeft ook steeds oog voor nieuwe invalshoeken: zo is er een opmerkelijk deel van de tentoonstelling gewijd aan festiviteiten, die doorgaan in de vaak grote hallen van bestaande bloemisterijen. Bloemisten als sociaal bindmiddel, je moet er maar opkomen natuurlijk. Ook vroegere bloemisterijen die nu ten prooi gevallen zijn aan verkaveling, komen aan bod. De meest opmerkelijke foto die ons na ons bezoek overblijft, is die van koningin Elisabeth I, de echtgenote van koning Albert I, toen Hijfte koninklijk bezoek kreeg in 1929. "De eerste en enige keer", oppert een aantal bezoekers. Elisabeth I, dansend midden een Hijftes begoniaveld. Ja, ook een kleine eeuw geleden werd het protocol al eens met de voeten getreden. In de schaduw van zaal Hermeline was er ook opnieuw evenementenradio VROB, klaar voor een lange nazomer. Daar passeerden vandaag vooral vertegenwoordigers van andere kermissen, want met 't Kasseitje, 't Kapelleken en Desteldonkkermis wordt het de komende weken weer drummen in kermisland. Later meer hierover, al kan u nu al zondag 14 oktober met stip in uw agenda laten noteren. Niet alleen omdat u weer uw lokale politici moet gaan steunen, maar ook omdat Willy Sommers ' s avonds de winst of nederlaag van uw kleur mee komt vieren in de feesttent van 't Kapelleken.
</doc>
<doc id="272" genre="news" gender="M">
Wilders klaar met cartoonwedstrijd
ANTWERPEN - Geert Wilders zal niet in de nabije toekomst alsnog met een nieuwe cartoonwedstrijd komen. Met name de veiligheid van vooral de Nederlandse militairen die actief zijn in Afghanistan, heeft hem doen besluiten het hele gebeuren maar af te blazen. Wilders zei dat tegen De Telegraaf tijdens zijn bezoek aan Antwerpen, waar hij voor het eerst publiekelijk reageerde op alle ophef die was ontstaan over de door hem uitgeschreven cartoonwedstrijd. Hij was zondagochtend in de grootste stad van Vlaanderen op uitnodiging van het Vlaams Belang, de Vlaams-nationalistische partij van Filip Dewinter met wie de PVV-voorman vaker samenwerkt. Op 14 oktober gaan de Belgen naar de stembus, voor lokale verkiezingen. Wilders en Dewinter voerden samen campagne op de Vogelenmarkt. Het bezoek was omgeven met zeer strenge veiligheidsmaatregelen. Het veiligheidsniveau was verhoogd naar 3, in de lucht hing permanent een helikopter en zowel zichtbaar als onzichtbaar was zeer veel politie- en veiligheidspersoneel op de been. Afgelopen donderdag besloot Wilders de cartoonwedstrijd, die hij in het gebouw van de Tweede Kamer wilde organiseren, af te blazen. „Wat er in korte tijd is gebeurd, is met geen pen te beschrijven”, zegt hij terwijl hij toch heel wat gewend is wat bedreigingen betreft. „Er is een prijs op m’n hoofd gezet door een bekende Pakistaanse cricketer. Er is een fatwa over me afgeroepen en op 50 meter van het Binnenhof is een Pakistaan opgepakt die blijkbaar een aanslag wilde plegen.” Toch was dit alles alleen niet voldoende reden om de cartoonwedstrijd af te blazen. „Op een gegeven moment werd het heel Nederland”, aldus Wilders. Maar vooral het bericht dat Nederlandse soldaten in Afghanistan gevaar lopen, deed hem besluiten de tekeningenwedstrijd maar af te blazen. Er is geen druk door het kabinet op hem uitgeoefend, benadrukte hij. In Antwerpen ging Wilders ook in op het incident op Amsterdam centraal, waar twee Amerikaanse toeristen met een mes werden verwond door een 19-jarige Afghaan. De politie heeft verklaard dat er sprake is van een terroristisch motief. „België heeft de pech helaas al langer slachtoffer van aanslagen te zijn. Maar nu is het ook in Amsterdam gebeurd.” Hij houdt de islam daarvoor in eerste plaats verantwoordelijk, maar ook „de mensen die ze hier naar toe hebben gehaald.” De verdachte had een Duitse verblijfsvergunning. Wilders haalde al eerder hard uit naar bondskanselier Merkel die hij verweet bloed aan haar handen te hebben vanwege haar politiek om immigranten met open armen te ontvangen. Hij was opnieuw stellig: „Als je niks doet aan mensen die je binnen hebt gehaald en die vrij kunnen reizen, dan heb je niets geleerd.” Wilders bezoek aan Antwerpen verliep zonder noemenswaardige incidenten. Toen hij vertrok op de Vogelenmarkt en in zijn auto stapte was er één persoon die hem hangend uit een raam uitmaakte voor racist, maar relletjes bleven uit. Bij het museum voor Schone Kunsten legden Wilders en Dewinter daarna nog bloemen bij het standbeeld van Willem van Oranje en de Antwerpse burgemeester Marnix Van Sint-Aldegonde. Na speeches en het zingen van een Vlaams strijdlied zat het publieke deel van Wilders’ bezoek er rond het middaguur op.
</doc>
<doc id="273" genre="news" gender="M">
Bedreigt de EU de academische vrijheid?
Volgens Wim Voermans bedreigen EU-subsidies de onafhankelijkheid van het hoger onderwijs. Herman Lelieveldt bestrijdt dat. Een twistgesprek per e-mail onder leiding van Europaredacteur Wilmer Heck. Uit het Jean Monnet-programma financiert de EU onder meer Jean Monnet-leerstoelen en lessen over EU-onderwerpen aan hogescholen en universiteiten. Mede hierom toonde de SP zich in Kamervragen bezorgd over de invloed van de Europese Commissie op het hoger onderwijs in Nederland.
</doc>
<doc id="274" genre="news" gender="F">
Het was een zware zomer voor Xi Jinping: Strijd met Amerika, schandaal met vaccins,…
Xi Jinping, China’s leider voor het leven, heeft een tegenvallende zomer achter de rug. Er was een groot schandaal met vaccins en een ontluikende handelsoorlog. Maar de Chinezen rekenen het hem niet aan. In juli deed de gereputeerde professor Xu Zhangran (Tsinghua Universiteit) een gewaagde zet. In een felle open brief schreef hij dat de onbeperkte macht die Xi Jinping zichzelf in maart cadeau had gedaan, inging tegen de belangen van het land. ‘De hele natie is angstig en kwaad’, klonk het. De website waarop Xu dat deed, staat nu op non-actief. Een paar dagen later trok president Xi (65) zich dagenlang terug uit de schijnwerpers.
</doc>
<doc id="275" genre="news" gender="F">
Martine en Luc vinden elkaar na 38 jaar terug op Facebook en beslissen om te trouwen
Als kind in de jaren zeventig beloofde Martine dat ze ooit met Luc zou trouwen. Maar hun levens scheidden zich en de twee Berchemnaars zagen elkaar 38 jaar lang niet. Tot Martine haar Luc opmerkte in de Ge zijt van Antwerpen-Facebookgroep. Intussen woont het koppel samen en zijn er… trouwplannen. “Ons leven kan nu echt beginnen.” Soms, heel soms, kunnen sprookjes echt bestaan. Of toch als we Luc Ramael (52) en Martine Hellemans (51) mogen geloven. Hij groeide op in de Langemarkstraat in Berchem, zij om de hoek in de Kortemarkstraat. “Haar grootouders waren mijn buren”, vertelt Luc. “We hebben als kleutertjes in de vroege jaren zeventig vaak met elkaar gespeeld. Op de voor mijn ouderlijke huis zei ze dat ze ooit nog met mij ging trouwen.
</doc>
<doc id="276" genre="news" gender="M">
Rouw om wisselkeepertje: ’Bij de eerste actie ging het mis’
’S-HEERENBERG - Bij voetbalclub MvR uit ’s-Heerenberg overheerst daags na het overlijden van een jeugdspeler de verslagenheid. „In elke wedstrijd heb je 25 van dat soort duels. En dit pakt zo verkeerd uit. Hoe zout kan je het eten”, vraagt een woordvoerder van de club zich af.
</doc>
<doc id="277" genre="news" gender="F">
Geliefd bij Rutte maar toch gestruikeld in Den Haag
Jeanine Hennis beleefde een bliksemcarrière in Brussel en Den Haag. Ze toonde zich een bekwame en behendige politica tot ze abrupt ten val kwam. Nu wordt ze VN-gezant in Irak. Erg op haar plek leek ze niet meer in de Tweede Kamer. Het was dus niet zozeer de vraag óf Jeanine Hennis-Plasschaert (VVD) zou vertrekken, maar wanneer.
</doc>
<doc id="278" genre="news" gender="M">
N-VA: "Andere partijen selecteerden kandidaten enkel op naambekendheid, wij op bekwaamheid"
Kortenaken - "N-VA heeft kandidaten met inhoud", zegt N-VA-lijsttrekker en schepen Niels Willems. "We hebben voor de gemeenteraadsverkiezingen kandidaten geselecteerd op één belangrijke eigenschap: hun bekwaamheid om deel te nemen aan het gemeentebeleid. Dit in tegenstelling tot de drie andere partijen die enkel selecteerden op de naambekendheid van kandidaten. Het is voor ons belangrijk dat we mensen naar voor schuiven die geschikt zijn om mee de gemeente te besturen." "We willen ook benadrukken dat ons programma, dat binnen twee weken in alle brievenbussen valt, de absolute basis is waarmee we de kiezer willen overtuigen. We willen pas, als de kiezer ons een mandaat geeft, in een coalitie stappen die dit programma mee wil realiseren. Dit kan de huidige coalitie zijn of een nieuwe. N-VA gaat volledig ongebonden naar de kiezer op 14 oktober.
</doc>
<doc id="279" genre="news" gender="M">
Gordelfestival trok duidelijk meer volk in Beersel en  regio
Beersel - Uiteraard kon het Gordelfestival maximaal profiteren van een ideaal “Gordelweertje” maar in Beersel en Huizingen werden toch records geklopt. En dit niet alleen omdat de kinderen baas waren in het Vik-dorp, maar ook omdat het aanbod van wandelen en fietsen zo ruim en gevarieerd was. Het feit dat de toegang tot het Provinciedomein, de optredens, animatie en fiets- en wandeltochten gratis toegankelijk waren, droeg bij tot deze succes-editie. Parkeren en je wagen kwijt raken, verkeerdoorstroming , waren nu al een ramp. Wat wanneer het in dezelfde richting verder gaat?! Met nu al waarschuwingen voor “beperkt aantal parkeerplaatsen” belooft niet veel goeds voor de toekomst. Met optredens van De Helden, Kaatje Muziek en de Ketnetband en het Vik-Dorp(VIK staat voor Very Important Kid) met alles er op en er aan, kwamen de jongsten aan hun trekken. Met de vele wandelingen, oordeel zelf maar: de Historische Rotstuinwandeling, de Familiewandeling, de Herisemwandeling, de Erfgoedwandeling, de Sportieve wandeling, de Lambiekwandeling, konden de wandelaars en andere stappers absoluut niet klagen. En de fietsers waren in hetzelfde geval met de “Proef de streek route” en de Mountainbike route. Ook werd er gezorgd voor heel wat fietsanimatie. Dit kon en mocht niet mis gaan. Ook nog, voor deze zesde editie van het Gordelfestival werkte de organisatie samen met Dreambaby. In Gordeltrefpunt Huizingen en focusgemeente Tervuren werd een babydorp aangekleed met verzorgings- en speelhoekje en een afgeschermde relaxhoek waar moeders in alle rust borstvoeding konden geven. Achteraf schenkt Dreambaby al het materiaal aan de vzw Moeders voor Moeders, een organisatie die hulp biedt aan gezinnen die het financieel moeilijk hebben.
</doc>
<doc id="280" genre="news" gender="M">
Auto tegen elektriciteitspaal
Brakel - Zondag gebeurde er om 14 uur een ongeluk in Vissegem in Elst. M.-P. V. uit Elst werd onwel, miste een flauwe bocht en kwam met haar Opel Corsa tot stilstand tegen een elektriciteitspaal. Brandweerpost Brakel werd opgeroepen omdat de vrouw gekneld zat. Bij aankomst van de brandweer bleek de chauffeur op eigen houtje uit de wagen te kunnen. Ze werd overgebracht naar het ziekenhuis. De elektriciteitspaal werd vervangen.
</doc>
<doc id="281" genre="news" gender="M">
Krijgt kathedraal binnenkort een bronzen ‘voelmaquette’ voor slechtzienden?
Yasmine Kherbache (sp.a) wil dat de stad een bronzen voelmaquette van de kathedraal voorziet. “Zo kunnen ook blinden en slechtzienden onze kathedraal ten volle beleven”, legt Kherbache uit. “Het feestjaar van het vijfhonderd jarig bestaan van de Onze-Lieve-Vrouwetoren is de perfecte aanleiding.” De Antwerpse Onze-Lieve-Vrouwekathedraal werd afgelopen weekend uitgebreid gevierd. Afgelopen zaterdag was het exact vijfhonderd jaar geleden dat de toren afgewerkt werd. Voor Yasmine Kherbache, sp.a-gemeenteraadslid en lijsttrekker voor het district Antwerpen is het de uitgelezen kans om nog meer mensen van de kathedraal te laten genieten. Kherbache wil dat de stad een bronzen voelmaquette voor blinden en slechtzienden laat maken.
</doc>
<doc id="282" genre="news" gender="M">
Nieuw politiek pop-upcafé in verlaten winkelpand
Het kartel Sp.a-Groen opent een politiek pop-upcafé in Arendonk. Vanuit hun ‘pol-up’ willen de rood-groenen campagne voeren voor de verkiezingen, maar ook promotie maken voor een economie die teert op hergebruik én de toenemende leegstand in de winkelstraat aanklagen. In het leegstaande handelspand naast Schoenen Dixie’s op de Vrijheid in Arendonk, waarin tot voor kort een kapsalon en voordien een naaiwinkel gevestigd waren, gaat dinsdagavond een ‘pol-up’ open: een tijdelijk politiek café dat gedurende twee maanden, tot na de verkiezingen, wordt uitgebaat door sp.a-Groen. Zaterdag voerden de kartelleden al volop oude meubels aan om hun nieuwe kantoor knus in te richten.
</doc>
<doc id="283" genre="news" gender="M">
Kraken van slimme autosleutel nu 'populairder dan ruitje intikken'
Een 'slimme' sleutel die de auto automatisch ontgrendelt: het klinkt heel comfortabel, maar in veel gevallen is je auto daardoor makkelijk te stelen of open te breken. Dat gebeurt nu zo vaak dat er maatregelen komen: vanaf volgend jaar worden auto's met onveilige systemen afgekeurd. Al jaren weten beveiligingsonderzoekers dat zogenoemde passieve autosleutels makkelijk te kraken zijn. Desondanks zijn vrijwel alle auto's van 2017 en ouder met zo'n systeem te kraken door dieven. Dat zegt de keuringsinstantie voor autobeveiliging, Kiwa SCM, tegen de NOS. Het gaat daarbij om autosleutels die de auto automatisch ontgrendelen als ze fysiek in de buurt van de auto zijn. "Ook 90 procent van de auto's die dit jaar van de band rolt en zo'n systeem heeft, is kwetsbaar", zegt Henk van Vliet van de keuringsinstantie. In de video laten beveiligingsexperts zien hoe het systeem kan worden gekraakt, door de auto van verslaggever Lex Runderkamp te stelen: Dieven misbruiken de systemen bijvoorbeeld om auto's te stelen, of om in te breken en bijvoorbeeld de airbag of het navigatiesysteem uit de auto te halen. Dat kan zonder dat de sleutel in de buurt van de auto is. Hoe vaak dat precies gebeurt, is lastig te zeggen, maar volgens Kiwa wel vaak genoeg om vanaf het eerste kwartaal van 2019 auto's met onveilige systemen af te keuren. De keuringsinstantie doet dat als het sterke vermoedens heeft dat een diefstalmethode vaak wordt gebruikt. Afkeuren betekent dat kopers van die auto's problemen kunnen krijgen met hun verzekering. Het gaat daarbij vooral om duurdere auto's, zegt Jochum Veerman van vergelijkingssite Independer. "Vanaf een cataloguswaarde van 50.000 euro vereisen de meeste verzekeraars goedkeuring van het beveiligingssysteem." Heeft een auto die goedkeuring niet, dan keert de verzekering niet uit bij schade of diefstal. "Een koper van een afgekeurde auto kan dat voorkomen door zelf een beveiligingsysteem laten installeren", zegt Van Vliet. Bij al rijdende auto's wordt het beveiligingssysteem niet achteraf afgekeurd, maar bezitters kunnen wel in problemen komen als hun autosleutel wordt misbruikt voor inbraak. Dat kan zonder braaksporen lastig te bewijzen zijn. Misbruik van het keyless entry -systeem is simpel, zegt beveiligingsonderzoeker Roel Verdult van FactorIT. Het is daarvoor nodig om een apparaatje te maken dat de communicatie tussen de auto en de autosleutel oppikt en opnieuw uitzendt. "Als je hobbyist bent en een beetje handig bent met solderen, kun je dat zo in elkaar zetten." Door de communicatie van de auto met de sleutel op te pikken en te herhalen met een eigen antenne, kunnen dieven ervoor zorgen dat de auto ontgrendelt terwijl de sleutel niet in de buurt van de auto is. "Je moet het vergelijken met een megafoon, waardoor het signaal verder reikt", zegt Verdult. Zo kan het signaal vanaf de oprit waar een auto staat naar de voordeur worden verlengd, zodat de auto denkt dat de sleutel in de buurt is. Ook is het mogelijk dat dieven die in duo's werken langs de huizen gaan, op zoek naar een bepaalde auto. Wegrijden met de auto kan bij een deel van de auto's. Dat de autosleutel na het wegrijden niet meer in de buurt is, maakt daarbij niet uit, zegt Verdult. "Als de batterij van de autosleutel midden op de snelweg op is, wil je niet dat de auto stopt", zegt hij. "De richtlijn is dat als een auto rijdt, dat hij blijft rijden, totdat de bestuurder hem uitzet." De vereiste apparatuur kan voor minder dan 300 euro zelf in elkaar worden gezet, zegt Verdult. Wie de apparatuur kant-en-klaar op de zwarte markt wil kopen, is meer kwijt; volgens Van Vliet lopen de kosten dan snel in de tienduizenden euro's. "Maar ik vermoed dat er criminelen zijn die de apparatuur verhuren, bijvoorbeeld per nacht." Volgens het Verzekeringsbureau Voertuigcriminaliteit is misbruik van de passieve sleutel inmiddels een van de populairste methoden voor diefstal van auto's. "Wij denken dat dit inmiddels vaker gebeurt dan het intikken van een ruitje", zegt woordvoerster Margreeth Jansen. Over het algemeen daalt het aantal autodiefstallen, maar de diefstal van een aantal relatief nieuwe, dure auto's nam dit jaar sterk toe. Zo werd de Toyota Rav4 vorig jaar 13 keer gestolen, maar dit jaar al 63 keer. De Toyota CHR werd vorig jaar 3 keer gestolen; dit jaar al 57 keer. "Wij denken dat dit komt door misbruik van de passieve sleutel", zegt Jansen. De Stichting Aanpak Voertuigcriminaliteit, waar ook de politie aan deelneemt, heeft ook de indruk dat het aantal autokraken op deze manier toeneemt, maar heeft geen harde cijfers. Hetzelfde geldt voor autoverzekeraar Centraal Beheer, die meer autokraken zonder braakschade ziet. Ook de ANWB ziet vaker diefstallen en inbraken op deze manier. "Dit is absoluut een probleem", zegt woordvoeder Ad Vonk. "Vooral nieuwe auto's worden vaak met deze diefstalmethode gestolen." Al in 2011 toonden wetenschappers van een Zwitserse universiteit aan dat het mogelijk is om auto's te openen en te starten door de passieve sleutel te misbruiken. De onderzoekers lukte dat bij tien verschillende modellen en spraken het vermoeden uit dat ook andere auto's voor dezelfde aanval kwetsbaar waren. Ook stelden ze oplossingen voor. Toch duurde het nog jaren totdat fabrikanten die oplossingen inbouwden. Dat gebeurt nu wel: zo heeft BMW in nieuwe modellen een beveiliging ingebouwd waardoor de sleutel pas reageert als een sensor in de sleutel beweging detecteert. Ook Audi en Mercedes zijn begonnen met het uitbrengen van beveiligingssystemen die maatregelen tegen de aanvalsmethode bevat. Desondanks denkt keuringsinstantie Kiwa dat er begin volgend jaar behoorlijk wat auto's afgekeurd zullen gaan worden. "Dit wordt wel een dingetje", besluit Henk van Vliet van de instantie.
</doc>
<doc id="284" genre="news" gender="F">
Het is hollen of stilstaan met windmolens
Windparkbouwers Er komen in Europa jaarlijks honderden windturbines op zee bij, maar juist in 2020 worden er weinig opgeleverd. De vraag naar funderingen viel zo bijna stil. Het is niet leuk om in je halfjaarcijfers te melden dat de productie nagenoeg tot stilstand is gekomen. Dat deed het Nederlandse Sif (omzet 327 miljoen euro, 600 werknemers) een week geleden. Sif, dat genoteerd is aan de Amsterdamse beurs, bouwt stalen funderingen voor windmolens op zee. Het zijn bovenmaatse buizen van soms meer dan honderd meter lang, gemaakt van een miljoen kilo staal.
</doc>
<doc id="285" genre="news" gender="F">
Een ark vol met bedreigde kikkers
In het Amazonegebied worden honderden kikkersoorten met uitsterven bedreigd. Fotograaf Peter Lipton zette een aantal zeldzame soorten op de foto. Een ‘Reddingsvlot voor Kikkers’: dat is het project ‘Balsa de los Sapos’ van de katholieke universiteit van Quito, in Ecuador. De biodiversiteit in het land is groot – er leven alleen al 531 soorten amfibieën – maar vooral in het Amazonegebied worden honderden kikkersoorten met uitsterven bedreigd. De aantallen nemen snel af door olieboringen, houtkap, klimaatverandering en de amfibieënschimmel Batrachochytrium dendrobatidis en daarom is er de ‘kikkerark’. Daar proberen biologen de zeldzame soorten te fokken, zoals de Atelopus sp (links, tweede van boven).
</doc>
<doc id="286" genre="news" gender="F">
Sorry gazpacho, maar salmorejo is de nieuwe vriend
Janneke kookt Salmorejo is minstens zo verkwikkend als gazpacho. Milder, zonder onpittig te zijn. Officieel gaat de zomer van 2018 de boeken in als die met de meeste zomerse dagen ooit. Iets minder officieel was het de zomer waarin ik overstapte van de gazpachokant naar de salmorejozijde. Kijk, hoewel het Nationaal Hitteplan erover zwijgt als het graf, is koude soep sowieso een erg goed idee op warme dagen. Dat leerde ik al toen ik vijfentwintig jaar geleden een vakantie lang op de animación van een Catalaanse camping werkte. We leefden er zo ongeveer op gazpacho en het recept dat ik toen leerde, gebruik ik nog steeds. Maar nu bracht ik opnieuw een zomer door in Spanje en ontdekte hoe minstens zo verkwikkend salmorejo is. Er zijn tomaten en tomaten. Beide wijnliefhebbers. Wel met flink wat zuren graag. Omdat de tomaat van zichzelf ook nogal een hoge zuurgraad heeft. Maar waar deze in verwarmde bereiding rood verlangt, wenst de koele tomaat juist wit. Zullen we het in dit geval bij een frisse Spanjaard houden? Granbazán 2017 , Albariño, ‘Etiqueta Verde’, Rías Baixas, Spanje, 11,50 euro QV Select qvselect.nl
</doc>
<doc id="287" genre="news" gender="F">
'Vrouwen stoppen niet met hakken dragen  vanwege #MeToo'
Christian Louboutin is beroemd om zijn pumps met superhoge hakken en rode zolen. „We hebben allemaal dingen nodig die we niet nodig hebben.” In museum Voorlinden in Wassenaar is een tentoonstelling van de Amerikaanse kunstenaar Wayne Thiebaud te zien. Op een zomerdag bleef een bezoeker staan voor Five Seated Figures en wees op de groene pumps van een van de twee vrouwelijke figuren op het schilderij, die een rode zool hebben. „Kijk”, zei ze, „Louboutins!” Thiebaud maakte het schilderij in 1965, 26 jaar voor Christian Louboutin zijn eerste winkel zou openen.
</doc>
<doc id="288" genre="news" gender="M">
Chef Voetbal Ludo Vandewalle analyseert opvallende draw: “Antwerp kan wèl voetballen, Anderlecht doet dat niet lang genoeg”
Anderlecht geraakte op de zesde speeldag niet voorbij Antwerp na goals van Gerkens voor rust en Owusu in de extra tijd: 1-1. Onze chef voetbal Ludo Vandewalle analyseert dit opvallende gelijkspel.  Anderlecht geraakte op de zesde speeldag niet voorbij Antwerp na goals van Gerkens voor rust en Owusu in de extra tijd: 1-1. Onze chef voetbal Ludo Vandewalle analyseert dit opvallende gelijkspel. Je kan met drie centrale verdedigers spelen en je kan met drie centrale verdedigers spelen. Het leek er sterk op dat de trainers Hein Vanhaezebrouck en Laszlo Bölöni onder elkaar hadden afgesproken in de eerste helft eens heel duidelijk te maken dat dit niet betekent dat je met dat systeem dezelfde intenties hebt. Zo speelde Vanhaezebrouck een 3-4-3 en Bölöni een 5-3-2. De flankspelers van Anderlecht stonden hoog op het veld geposteerd.
</doc>
<doc id="289" genre="news" gender="M">
Kermis wordt dit jaar afgesloten met diervriendelijk vuurwerk
Wetteren - In december vorig jaar werd er tijdens de Wetterse gemeenteraad beslist dat Wetteren de optie diervriendelijk vuurwerk zou bekijken. Het voorstel kwam er doordat een medewerker van grondgebiedszaken, Benedicte Vispoel, de dienst toerisme en cultuur aanmoedigde om in te gaan op een voorstel van Gaia. Eind 2017 gingen de betrokken medewerkers van het Infopunt Wetteren het vuurwerk met eigen ogen bekijken. Ze zagen dat het goed was en brengen het nu naar Wetteren. Het diervriendelijk vuurwerk is geluidsarm, niet geluidloos. Het is een combinatie van een lasershow, een vuurshow, geluidsarm vuurwerk en dit op aangepaste ritmische muziek. Het belooft iets compleet nieuws te worden voor Wetteren. Afspraak op donderdag 6 september om 22 uur aan het NMBS station.
</doc>
<doc id="290" genre="news" gender="F">
Miss-kandidate serveert pannenkoeken
Voor 4 euro kon je twee pannenkoeken komen smullen in de parochiezaal van Massenhoven onder de kerktoren. De opbrengst schenkt ze aan Hope for the Children, een project om de kinderen in het Cambodjaans dorp Rong Vean een betere toekomst te geven. Dat gaat onder meer naar de school, maar ook naar gezondheidspreventie. Stemmen voor Sophie kan nog altijd door MA15 naar 6665 te sms’en
</doc>
<doc id="291" genre="news" gender="M">
’Vluchtgevaar oud-baas No Surrender’
VUGHT - Voormalig No Surrender-baas Henk Kuipers is overgeplaatst van de gevangenis in Leeuwarden naar de zwaarbeveiligde EBI in Vught. Er zou volgens justitie sprake zijn van een op handen zijnde vluchtpoging. Dat bevestigt zijn advocaat Roy van der Wal, naar aanleiding van een bericht op Crimesite. „Zaterdag ben ik ingelicht over de overplaatsing die vrijdag is gebeurd. Volgens het Openbaar Ministerie zou er een plan zijn om mijn cliënt te bevrijden. Dat lijkt mij totale nonsens”, laat Van der Wal aan De Telegraaf weten. Kuipers zat vast in de Penitentiaire Inrichting De Marwei in Leeuwarden. Hij wordt verdacht van onder andere afpersing, mishandeling en het aansturen van een criminele organisatie. Op 17 september moet hij opnieuw voor de rechter verschijnen. Een woordvoerder van het het Landelijk Parket van het Openbaar Ministerie bevestigt de overplaatsing. „Die is gebeurd op basis van een anonieme melding. Verder kunnen we er niets over zeggen.” Kuipers uit Emmen was de belangrijkste leider van No Surrender geworden, na het vertrek van Klaas Otto. In juli kondigde hij aan op te stappen bij de club. „Hij heeft het helemaal gehad in de motorwereld”, aldus Van der Wal.
</doc>
<doc id="292" genre="news" gender="M">
Moet er een nationale DNA-databank komen?
Kwestie in kaart Na de opsporing van Jos B. dook het idee weer op: er moet een nationale DNA-databank komen met DNA-materiaal van alle Nederlanders. Bij misdrijven aangetroffen DNA-sporen kunnen dan vergeleken worden met al dat materiaal. Goed idee? Gevonden DNA-materiaal kan sneller getraceerd worden. Dat „scheelt de politie werk.” En als er door verschillende sporen meerdere mensen „in beeld” komen, „dan kun je met de huidige technieken best gemakkelijk je onschuld aantonen.”
</doc>
<doc id="293" genre="news" gender="F">
Buurt emotioneel na val peuter: ’Kindje lag roerloos in het gras’
Utrecht - Bewoners van De Gasperilaan in de Utrechtse wijk Kanaleneiland zijn in shock nadat een peuter uit het raam van de vierde verdieping van een appartementencomplex viel en later in het ziekenhuis aan zijn verwondingen overleed. „Ik heb mijn werk afgezegd, dit gaat je niet in de koude kleren zitten.”
</doc>
<doc id="294" genre="news" gender="F">
Arrestatie in onderzoek naar verongelukte tieners
In de nacht van vrijdag op zaterdag kwamen drie tieners om het leven toen hun auto tegen een lichtmast botste. Wat er precies is gebeurd, is onduidelijk. De politie heeft zondag een verdachte aangehouden voor betrokkenheid bij een fataal verkeersongeluk in Anna Paulowna . In de nacht van vrijdag op zaterdag kwamen daarbij drie tieners, twee 16-jarige jongens en een 15-jarige jongen, om het leven.
</doc>
<doc id="295" genre="news" gender="M">
Hamilton wint GP van Italië, Verstappen mist podium door tijdstraf
Max Verstappen kwam als derde over de lijn, maar werd door een tijdstraf voor een kleine touché met de Fin Bottas vijfde. Lewis Hamilton heeft zondag met zijn Mercedes de Grand Prix van Italië gewonnen. De Britse coureur wist vroeg in de wedstrijd na een botsing met Sebastian Vettel de tweede plek in te nemen, en in de slotfase de Fin Kimi Räikkönen in zijn Ferrari af te troeven. Max Verstappen miste het podium: hij kwam op het hogesnelheidscircuit van Monza als derde over de lijn, maar werd door tijdstraf vijfde.
</doc>
<doc id="296" genre="news" gender="M">
Familiedag bij KDN United
Holsbeek - Mede dankzij een aangenaam zomerzonnetje werd de tweede familiedag van KDN United een hoogdag voor de jeugdspelertjes. Het Team 13 toonde zich uitstekende vrijwilligers om van deze familiedag een topper te maken. Het werd een leuk en fijn samenzijn om het nieuwe voetbalseizoen in te zetten. Enkele foto's tonen dat alle spelertjes, begeleiders en ouders er duidelijk zin in hadden.
</doc>
<doc id="297" genre="news" gender="M">
Leraar wil broeinest voor creativiteit in Deinze en omstreken
Deinze / Nevele - Lucas Van Hooreweghe uit Deinze, leerkracht plastische opvoeding en project kunstvakken op de Leiepoort campus Sint-Hendrik, start binnenkort met een atelierwerking voor jongeren. Creatievelingen van 12 tot 18 jaar zijn welkom op woensdagnamiddag, terwijl de 18 tot 25-jarigen zaterdagvoormiddag hun talenten kunnen botvieren en ontwikkelen. De werking van 'kanvas atelier' is vrij uniek omdat onder begeleiding verschillende kunstvormen in elkaar overlopen en mogelijk zijn. Er wordt per vijf weken gewerkt rond een thema. Binnen elk thema worden meer dan tien verschillende opdrachten voorgesteld. De jongere kan zelf kiezen welke opdracht hij/zij wil uitvoeren en op welke manier. De uitvoering kan aan de hand van een instructiefilmpje, stappenplan, voorbeeld of korte demonstraties. De opdrachten zijn zo divers om de interesse en ideeën van iedereen aan te spreken. Een combinatie van meerdere begeleidingsmanieren is het streefdoel. Iedere periode wordt afgesloten met een toonmoment van het proces en eventueel het product van iedereen. Dit toonmoment kan creatief worden uitgewerkt in een vlog of performance. Het prijskaartje bedraagt 55 euro voor 5 weken (2u les per week) , inclusief materiaal. Meer info:
</doc>
<doc id="298" genre="news" gender="M">
Politie legt technofuif onder E17-viaduct voortijdig stil
Gent -  Na meer dan 50 klachten over geluidsoverlast besliste de Gentse politie gisteravond om 23.30 uur om een technorave in open lucht stil te leggen. “Er waren gewoon te veel klachten”, aldus de politie  Na meer dan 50 klachten over geluidsoverlast besliste de Gentse politie gisteravond om 23.30 uur om een technorave in open lucht stil te leggen. “Er waren gewoon te veel klachten”, aldus de politie Vijfhonderd technoliefhebbers waren zich volop aan het amuseren toen de politie gisteravond een einde maakte aan het feestje onder het E-17 viaduct in Gentbrugge. Omdat die avond ook een voetbalwedstrijd werd gespeeld in het Ghelamcostadion beschikte de politie over pantserwagens, die meteen werden ingezet aan het viaduct. “Niet dat we ze nodig hadden om de 500 aanwezigen te verwijderen”, aldus een woordvoerder van de politie. “De aftocht verliep rustig.” “Een team was al eens om 22.30 uur ter plaatse geweest”, aldus de politie “omdat toen de eerste klachten binnenliepen. Toen bleek uit de metingen van de verplichte sonometer van de organisator dat het geluid de norm overschreed. Er is toen gevraagd om o.m. de bassen lager te zetten. Die waren blijkbaar hoorbaar in Ledeberg en Gentbrugge en tot in Sint-Amandsberg en zelfs Heusden. Nadien nam het aantal klachten over geluidsoverlast echter nog toe.” Streep door de rekening Het is niet duidelijk of bij de tweede controle de geluidsnormen opnieuw werden overschreden. “Maar dat hoeft ook niet om de fuif stil te leggen”, aldus een politiewoordvoerder. “Als er heel veel klachten zijn en die komen van ver, dan kan dat volstaan om in te grijpen.” Op de Facebookpagina kwam ondertussen heel wat kritiek op de ingreep van de politie. Iemand merkte cynisch op dat “de muziek het aangename geboenk van de auto’s op de brug overstemde”. Een van de klagers begreep dan weer niet “dat een rave party (die vooral mensen aantrekt van buiten Gent) toegelaten wordt naast een woonwijk. Rave party’s worden meestal in afgelegen gebieden georganiseerd, want veroorzaken onvermijdbare overlast.” “Goed dat onze nachtrust is gespaard, doch het toont het moeilijke evenwicht aan tussen massa evenementen en wooncomfort.” Voor organisator Lustgarten was het alvast een flinke streep door de rekening. De afsluitende dj was nog niet eens begonnen aan zijn set. de organisator riep dan maar in allerijl op om het feestje verder te zetten op en geïmproviseerde after party. We konden hem gisteren niet bereiken voor een reactie.
</doc>
<doc id="299" genre="news" gender="M">
Nieuwe inwoners krijgen warm onthaal
Kortenaken - Naar jaarlijkse gewoonte werden de nieuwe inwoners op een aangename manier verwelkomd door het gemeentebestuur. Het werd voor de nieuwkomers een gezellige en informatieve zondagnamiddag. Meer daarover binnenkort in onze krant Het Nieuwsblad
</doc>
<doc id="300" genre="news" gender="M">
Oud-voorman No Surrender overgeplaatst naar zwaarbeveiligde gevangenis
Volgens zijn advocaat kreeg de politie een anonieme tip binnen dat Henk K. uit de gevangenis wil breken. Henk K., de vroegere voorman van de motorclub No Surrender, is overgeplaatst naar de zwaarbeveiligde gevangenis (EBI) in Vught. Dat bevestigt het ministerie van Justitie en Veiligheid tegenover NRC . Verder wil een woordvoerder niets over de overplaatsing zeggen. De advocaat van K. zegt tegen persbureau ANP dat de politie vrijdag een anonieme tip had binnengekregen over een mogelijk vluchtplan.
</doc>
<doc id="301" genre="news" gender="M">
Veel volk voor aangename derby
Assenede - Voor een mooi toeschouwersaantal hebben Assenede en promovendus Ertvelde 1-1 gelijk gespeeld. De bezoekers kwamen op voorsprong na mistasten van Bonne, in de tweede helft maakte de thuisploeg verdiend gelijk vanop de stip. Giovanni Bonne, Arno Van Ootegem, Jeffrey Van Rie, Steven Van Hee, Jeroen Van Dooren, Derrit Longueville, Cederic Van Cleemputte, Niels Snoeck, Kristof Speeckaert, Jarno Notenboom en Ian De Maesschalck.  Bryan Goris, Nils Geirnaert, Stef Van De Rostyne, Niek Hebberecht, Bram Van De Rostyne, Kenzo Lippens, Jaimy Hertschap, Joshy Hertschap, Jordy Creve, Matthias Cordonnier en Stefan Van Steenkiste.  Creve 0-1 en Van Hee via strafschop 1-1. Typische derby tussen twee ploegen die zeer veel strijd leverden. De bezoekers kwam op voorsprong toen thuisgoalie Bonne zich miskeek op een voorzet van Creve. Ertvelde ging tot het halfuur verder op zijn elan, tegen de rust herstelde Assenede het evenwicht. Na de koffie ging Assenede nadrukkelijk op zoek naar de gelijkmaker, Ertvelde was echter levensgevaarlijk op de counter maar zowel de broers Hertschap, Creve als Cordonnier misten of stuitten op thuisgoalie Bonne. Vijf minuten voor affluiten legde scheidsrechter Meus de bal op de stip na handsbal, Van Hee tekende alsnog voor een verdiend gelijkspel. In de andere wedstrijden wonnen Latem (6-0 tegen Merendree), Kleit (2-0 tegen Meetjesland), Waarschoot (2-0 tegen Lovendegem) en Lembeke (3-0 tegen Poesele) hun wedstrijd. Ook Bellem-Sleidinge en Maldegem-Zomergem eindigden op 1-0, Zeveren en Sint-Laureins speelden 3-3.
</doc>
<doc id="302" genre="news" gender="M">
Reus en Reuzin dansten op de kermis
Wetteren - Kere weerom, reusken, reusken, kere weerom, reuzegom! De bijna 400 jaar oude Reus en Reuzin strekten hun stramme benen en maakten zondag zoals elk jaar een toertje in het centrum van Wetteren om de kermis op gang te dansen. Een eeuwenoude traditie. De grootste inwoners van Wetteren en hun dragers werden luid toegejuicht door het talrijk opgekomen publiek.
</doc>
<doc id="303" genre="news" gender="M">
Prins Laurent: “Als we een dier helpen maken we ook zijn baasje gelukkig”
Gent -  Prins Laurent had het ervoor over om op zijn vrije zondagochtend naar Gent af te zakken voor een debat over dierenwelzijn. De Stichting Prins Laurent opende twee maanden geleden een dispensarium achter het AZ Sint-Lucas waar mensen met een laag inkomen hun huisdier gratis kunnen laten verzorgen. “Ik hoop dat mijn dierenkliniek ooit overbodig wordt”.  Prins Laurent had het ervoor over om op zijn vrije zondagochtend naar Gent af te zakken voor een debat over dierenwelzijn. De Stichting Prins Laurent opende twee maanden geleden een dispensarium achter het AZ Sint-Lucas waar mensen met een laag inkomen hun huisdier gratis kunnen laten verzorgen. “Ik hoop dat mijn dierenkliniek ooit overbodig wordt”. De prins had behoorlijk wat volk gelokt naar het maandelijkse open debat van Speakers Corner, dat voor één keer niet in bluescafé Missy Sippy plaatsvond maar in de statige aula van UGent in de Voldersstraat. Hij was er vooral om de naambekendheid te vergroten van het Gentse dispensarium van de Stichting Prins Laurent.
</doc>
<doc id="304" genre="news" gender="M">
Thuisploeg wint op diefje van moedig KVV
Zelzate - KVV zal zich zijn debuut in de nationale voetbalreeksen waarschijnlijk anders hebben voorgesteld. Op Wingene kwam het na tien minuten op achterstand, de thuisploeg verdedigde die 1-0 met hand en tand. Groen/wit start puntenloos zijn eerste seizoen in derde amateur A. Dimitri Verhulst, James Lahousse, Denzel Van Fleteren, Olivier Demaitre, Gianni Lingier (46’ Yoeri Flederick), Aaron Bruning, Jens Hoornaert, Jeroen Vanthournout, Marko Petrovic (90’ Simon Vandewiele), Muhamet Rushiti (65’ Michael Kissi) en Jeremy Brogniez.  Fréderique De Vleesschauwer, Stijn Cools-Ceuppens, Nico Blondeel, Pieter Grootaert, Tars Notteboom (82’ Semih Ede), Ennio Martens, Doran Mertens (70’ Roy Broeckaert), Nicolas Van Buyten, Thomas Ampe (70’ Tjorven Quintelier), Jelte De Coninck en Richard Antwi-Manu.  10’ Bruning 1-0.  Lingier, Antwi-Manu, Cools/Ceuppens, Brogniez en Petrovic.  Simon Bourdeaud’hui, Christophe Verheyden en Björn Geert Wyndaeghe. Bij een eerste actie, na een één/twee met Mertens, knalde Notteboom over het thuisdoel. Aan de overzijde belandde een één/twee tussen Myhamet en Petrovic in hoekschop, Lahouse kopte de corner van Petrovic voorlangs. Na acht minuten kopte Grootaert een hoekschop van Van Buyten, via Antwi-Manu, net naast. Aan de overzijde raakte een vrije trap niet uit de zestien, Bruning besloot naast De Vleesschauwer in doel. Net voor het halfuur kopte Blondeel een hoekschop van Antwi-Manu voorlangs. Een schot van Antwi-Manu werd afgeblokt, Mertens mikte de rebound op doelman Verhulst. Een nieuwe hoekschop van Antwi-Manu belandde in de voeten van Grootaert maar diens halve omhaal werd alweer gepakt door de thuisgoalie. Net voor de koffie werd een schot van Cools-Ceuppens, na voorzet van Notteboom van de lijn gered, aan de overzijde belandde een vrije trap van Brogniez, via de muur, in hoekschop. Tien minuten na de rust slalomde Brogniez zich door alles en iedereen, zijn schot belandde via de onderkant van de lat bij Muhamet wiens poging door Blondeel in hoekschop werd gewerkt, zonder echt gevolg. Net na het uur knalde Van Buyten vanop twintig meter over het doel en tien minuten voor het einde mikte Notteboom naar de verkeerde kant van de paal. Acht minuten voor het einde belandde een verre uittrap via verschillende stations tot bij de bedrijvig ingevallen Ede maar die knalde onbesuisd over, vijf minuten later pakte Verhulst een schot van Cools-Ceuppens klemvast. De andere uitslagen van de eerste speeldag: Wervik-Woluwe/Zaventem 2-1, Torhout-Lebbeke 1-2, Melsele-Wetteren 1-1, Oostkamp-Stekene 0-1, Merelbeke-Zwevezele 0-2, Kampenhout-Lede 0-1 en Wolvertem/Merchtem-Pepingen/Halle. Stekene, Wingene, Lebbeke, Lede, Zwevezele en Wervik leiden met het maximum van drie punten, Woluwe/Zaventem, Merelbeke, Kampenhout, Torhout, Oostkamp en KVV blijven met nul punten achter.
</doc>
<doc id="305" genre="news" gender="M">
Epic-koers over de kasseien
Berendrecht-Zandvliet-Lillo - Eens te meer was het Papenstraatje in Berendrecht met zijn kasseien de blikvanger van de Epic-koers, zoals de nieuwe Schaal Sels thans wordt genoemd. In de weide van Juintjes die thans toebehoort aan Ben Simons, werden tenten opgesteld en waren verschillende bbq's aangemaakt. De genodigden konden naar hartelust genieten van worsten, hamburgers,en kip overgoten met bier of frisdrank. Er stond een groot scherm opgesteld waarop de koers te zien viel. Geregeld kwamen de renners ook in levenden lijve voorbij. Berendrecht was weer een koersdorp.
</doc>
<doc id="306" genre="news" gender="M">
Aantal oorlogsslachtoffers nog zonder bekend graf
Hoegaarden - Vzw Hoegaards Efgoed maakt in het vooruitzicht van de herdenking "1918" een definitieve lijst van gekende en ongekende oorlogsgraven. Voor hen wordt het klaprozenproject opgezet. In het jongste nummer van Alpaidis wordt de tentoonstelling over de Eerste Wereldoorlog aangekondigd, met onder andere aandacht voor "vergeten Hoegaardse slachtoffers". Maurice Dodion en Wasily Pedjko stellen dat het juiste aantal afhangt van de gebruikte criteria: "Niet zo eenvoudig om de lijst volledig te maken. Van sommigen is het graf niet gevonden, of verdwenen of de slachtoffers voor voor altijd vermist." Voor Hoegaarden telt het duo 172 militaire opgeroepenen en vrijwilligers, voor Meldert 33 en voor Outgaarden 32. Daarin is Hoksem goed voor achttien personen (plus nog drie op het deel Kumtich). Uit Groot-Overlaar kwamen er achttien. Uit Hoegaarden sneuvelden veertien personen, in Hoksem één, in Meldert drie en in Outgaarden zeven. Daarbij komen een aantal weggevoerden: een of twee uit Hoegaarden, drie uit Hoksem, twee uit Outgaarden, een uit Overlaar. Deze laatste was twintig, woonde in Rommersom en hij is levend teruggekeerd. Van een aantal gesneuvelden is de begraafplaats onbekend. Dat is het geval voor Lodewijk Devos, vermeld op het monument in Hoksem. Alexander De Welde, Theophile Serin, Arthur en Guillaume Stockmans staan vermeld in de kerk in Hoegaarden. Edmond Lambrechts, afkomstig uit Outgaarden maar wonend in Bilzen, staat op het monument in Outgaarden. Juliaan Lefevre staat vermeld op het monument en in de kerk in Meldert. Ook van Hoegaardiers Charles Boets (verhuisd naar Schaarbeek) en Jacques Schoutens (Luik) is de begraafplaats onbekend. Omer Stoclet uit Quaregnon sneuvelde in Hoegaarden en kreeg er een graf op het intussen verdwenen kerkhof aan de kerk. Van anderen is de begraafplaats door de heemkundige kring bezocht.
</doc>
<doc id="307" genre="news" gender="M">
Het lerarenkorps van het Emmaüsinstituut te Aalter is er klaar voor
Aalter - Het lerarenkorps van het Emmaüsinstituut zijn klaar voor de start van het nieuwe schooljaar.
</doc>
<doc id="308" genre="news" gender="M">
Uithaal van De Backer naar De Wever verbaast politicologen: “Dit doet denken aan Amerikaanse toestanden”
Open Vld-lijsttrekker Philippe De Backer sluit een coalitie met N-VA en Bart de Wever niet uit na de verkiezingen in oktober. Nochtans noemde hij de Antwerpse burgemeester “emotioneel ongeschikt”. “Dit is een opmerking die niemand echt goed begrijpt”, reageert politicoloog Carl Devos. “Hij is emotioneel ongeschikt om een stad als Antwerpen te besturen.” Met die scherpe uithaal aan het adres van Antwerpse burgemeester Bart De Wever, verraste staatssecretaris en kandidaat-burgemeester in Antwerpen, Philippe De Backer (Open Vld), vriend en vijand. Niet te begrijpen In een interview met de franstalige krant Le Soir nam De Backer geen blad voor de mond over zijn coalitiepartner in de Scheldestad. Welk voordeel De Backer uit zijn uitspraken denkt te halen, blijft de vraag.
</doc>
<doc id="309" genre="news" gender="M">
Bewoners zijn bijzonder tevreden over nieuw dorpshart dat 5 miljoen euro heeft gekost
Anderhalf jaar nadat de eerste steen werd gelegd voor de uitbreiding en renovatie van het nieuwe dorpshuis, werd het zondagnamiddag feestelijk geopend. Hombeek heeft eindelijk een nieuw groen- en autovrij dorpsplein met wandelpaden en een waterpartij. De eerste plannen werden vier jaar geleden gemaakt. Zeer aangenaam om te wandelen en te ontstressen. Dat waren zowat eensluidend de reacties van de vele Hombekenaren die mee kwamen feesten nadat burgemeester Bart Somers het klassieke lintje kwam doorknippen. Het nieuwe dorpshuis is met de werken zo’n 400 vierkante meter groter geworden, wat het totaal op 1.000 vierkante meter brengt. Het biedt voortaan plaats aan de dorpswerking, de wijkagent, heemkundekring Hoembeka en een pastoraal punt.
</doc>
<doc id="310" genre="news" gender="M">
Cappellen trekt met tien eerste zege over de streep
De thuisploeg nam de beste start, maar meer dan een te hoog schot van De Man leverde het beginoffensief niet op. Geleidelijk kwam Cappellen beter in de wedstrijd en De Vroe moest zich twee keer onderscheiden op pogingen van Mathyssen. Na een vloeiende aanval schoot Cornelissen op een teruglegger van Mathyssen de openingstreffer binnen. Vlak daarop kwam De Vriese een teenlengte tekort om de score te verdubbelen. Ook na de rust kwamen de thuisspelers het gretigst uit de kleedkamer. De gelijkmaker strandde bij een kopbal van Ivens op de paal. Na een kwartier nam Cappellen de controle over, maar enkele snedige acties van Da Silva kregen geen vervolg. Na de uitsluiting van Lemaire haalde Cappellen op karakter de winst nog binnen. In blessuretijd redde Mathyssen de gelijkmaker nog op de lijn. CAPPELLEN: Joossens, Volant, Lenaerts, Geuens, Lemaire, Deckers, Kil, De Vriese, Da Silva, Cornelissen, Mathyssen. Doelpunt: 38’ Cornelissen 0-1. Rode kaart: 75’ Lemaire (2x geel).
</doc>
<doc id="311" genre="news" gender="M">
Vlaanderen ontdekt Antwerp Port Epic
Tot vorig jaar was de Schaal Sels een vaste klant op de onverharde polderwegen. Dit jaar ziet het er heel anders uit. Schaal Sels zit terug in Merksem en de Antwerp Port Epic is een nieuwkomer op het oude parcours van Schaal Sels. Dat spreekt duidelijk een ruim publiek op, dat geen schrik heeft van de stoffige zandwegen of de robuuste kasseien. Polder en haven zijn buren en de nieuwe koers bindt de twee op een sportieve manier aan elkaar.
</doc>
<doc id="312" genre="news" gender="M">
Roger Federer en de twee seconden van pure magie
US Open Roger Federer sloeg zaterdag op 37-jarige leeftijd een wonderlijke bal langs de netpaal. Verslag van een punt voor de eeuwigheid. Zijn slagen zijn soms krankzinniger dan de fantasie van mensen kan bevatten. Hij vindt oplossingen die niemand zoekt. Hij ziet kansen waar een ander problemen ziet opdoemen. 37 werd Roger Federer vorige maand. Diep in de herfst van zijn carrière verbluft hij de tenniswereld nog met wonderlijke ballen. Zoals zaterdag in New York. De ‘netpaal special’. Een bal voor de eeuwigheid.
</doc>
<doc id="313" genre="news" gender="M">
Wachtebeke verdiende meer in openingswedstrijd
Wachtebeke - SKW heeft op deze openingsspeeldag niet gekregen wat het verdiende. Tegen een stug verdedigend Donk had men verschillende kansen maar paal, lat en doelman Van Kerschaver stonden maar twee thuisdoelpunten toe. Kaay Criel, Brecht Hoornaert, Gert Van Poucke (82’ Thijs Van der Snickt), Mattis Even (70’ Enzo Hillaert), Tiziano Van Laere, Tanguy Delcour (58’ Claudio Destaercke), Tim Steinweller, Robin Verschelde, Mathieu Dumoulin, Hannes Van Hulle en Osman Balkan.  Alexander Van Kerschaver, Jerke Hellebuyck, Glenn Corthals, Jeroen Lauwers, Nils Vanderispaillie, Arne Schreel, Dries Demeester (60’ Renzo Mercy), Maxim Tijtgat (76’ Jaycko Demeyer), Glenn Cauwels (82’ Yaël De Witte), Niels Laureyns en Gianni Neirynck.  10’ Van Hulle 1-0, 45’ Demeester op strafschop 1-1, 80’ Cauwels 1-2 en 90’ Van Laere 2-2  Corthals, Hoornaert en Hillaert.  Hellebuyck.  Irmgard Van Meirvenne, John Dewilde en Mard De Belder. Wachtebeke nam direct het heft in handen maar tegen een sterk verdedigend ingestelde bezoekende ploeg was het niet gemakkelijk spelen. Na tien minuten vond Van Hulle toch het gaatje om via een directe vrije trap de 1-0 te scoren. Wachtebeke bleef overwicht houden maar op een zeldzame tegenaanval ging Dumoulin dom in de fout, Demeester bracht met een logische strafschop de bordjes in evenwicht. Ook na de rust bleef SKW overwicht houden maar zowel Van Hulle, Van Laere als de ingevallen Hillaert konden niet afwerken, ook niet nadat Donk met tien spelers viel toen bezoeker Hellebuyck de rode kaart kreeg na een zware fout. Op tegenaanval bracht Cauwels Donk opnieuw op voorsprong maar op voorzet van Van Hulle maakte Van Laere de oververdiende gelijkmaker. In de andere wedstrijden waren er overwinningen van Evergem (1-5 op Vinderhoute), Maria/Aalter (0-1 op Bassevelde), Ursel (1-0 tegen Vinkt), Sint-Kruis-Winkel (1-2 op DKW Evergem) en Hansbeke (3-1 tegen Nevele). Belzele-Muide en Boekhoute-Watervliet werden 1-1.
</doc>
<doc id="314" genre="news" gender="M">
Overtuigende cijfers ondanks moeizame eerste helft
Lochristi - SK Lochristi is het nieuwe seizoen goed gestart. Nieuwkomer Jong Zulte maakte het SK behoorlijk lastig in de eerste helft, maar na de rust konden de bezoekers de tred van de thuisploeg niet volgen. De 5-1 betekende een verdiende, maar ietwat overdreven eindstand. Na een gezapige openingsfase tekende Lochristi voor de eerste opwinding. Een afstandsschot van Sven Delanoy werd door doelman Jaron Lemey gelost, maar deze was snel genoeg recht om Yassin Badi van een treffer te houden. Jong Zulte reageerde met een schot van Dominique Singeot. Toen Bram Decuyper neerging in de zestien na een tussenkomt van Tim Van Caelenberg wees scheidsrechter Kurt Buysse naar de stip. Jonathan Verstaete trapte echter binnen het bereik van Benny Rogiest. Lochristi had dan wel meer balbezit, de betere mogelijkheden waren voor de bezoekers. Decuyper trapte naast en een vrije trap van Verstraete ging via de muur naast. Net over het half uur dan toch een kans voor de thuisploeg. Jelle De.Schryver zette Quincy Rombaut alleen voor doel maar hij trapte naast. Bram Decuyper trof aan de overkant wel raak met een hard schot dat Rogiest kansloos liet. Lochristi reageerde en kwam vrij snel langszij. Een verre Inworp van Delanoy raakte niet weg en Yassin Badi kopte de voorzet van Delanoy via de paal binnen. Rogiest moest onmiddellijk na de rust plat op een poging van Singeot maar dat was zowat het laatste wapenfeit van de bezoekers. Aan de overkant trapte Speltdooren een afvallende bal naast. Na balverlies bij de bezoekers kon Guus Vandekerckhove op rechts doorgaan. Zijn voorzet werd door Dominique de Waele gecontroleerd en knap in doel getrapt. Jong Zulte reageerde nog via Decuyper maar Rogiest redde het vluchtschot. Ook Lemey redde knap op een vluchtschot van Speltdooren iets wat de Zulte-goalie overdeed toen De Waele op doel trapte. De bezoekers stonden onder druk en toen Delanoy de ingevallen Timothy Van de Wouwer vrijspeelde twijfelde deze niet. Lochristi stoomde door en Jelle De.Schryver pikte ook zijn doelpuntje mee na een fraaie actie. Ook De Waele ging op wandel maar zijn schot werd door doelman Lemey gepareerd, weliswaar in de voeten van Simon Vermachelen die simpel binnentikte.
</doc>
<doc id="315" genre="news" gender="F">
140 oldtimers uit heel Europa toeren door Antwerpen voor bijzondere Vespa-bijeenkomst
Aan de Antwerpse Rijnkaai werd je afgelopen weekend even terug gekatapulteerd in de tijd. Meer dan honderd trotse Vespa-bezitters met brommers die tussen 1946 en 1974 gebouwd zijn, zakten af voor een bijzonder evenement: de registro storico, het summum voor de Vespa-liefhebber. Uit heel Europa kwamen ze, de trotse bezitters van de Vespa-oldtimers die tot zondagavond in Antwerpen rondreden. Yvonne Derscheidt uit Duitsland legde het traject van 850 kilometer zelfs met haar Vespa uit 1953 af. “Ik ben drie dagen onderweg geweest vanuit München. Sneller dan 70 kilometer per uur kun je met zo’n Vespa niet rijden. Maar ook onderweg zijn, heeft zijn charme.” Na een rondrit door de provincie, verzamelden de Vespa’s zaterdagmiddag ter hoogte van Hangar 26 aan de Rijnkaai.
</doc>
<doc id="316" genre="news" gender="M">
“Mooiste toernooi van België”
Eddy Merckx (49) heeft in Lommel zijn titel in de superprestige biljarten met succes verlengd. De vicewereldkampioen versloeg in een bloedstollende finale Roland Forthomme met 40-39. Eddy Leppens werd gewipt in de halve finales, maar blikte met een goed gevoel terug: “Sportief was het niet top voor mij, maar de geslaagde organisatie en het mooie eerbetoon aan Tiest Leppens maakten dat ruim goed.” De superprestige in Lommel kreeg zaterdag de sportieve apotheose die het tornooi verdiende. Geen finale tussen de twee biljartkanonnen, wereldkampioen Frédéric Caudron en vicewereldkampioen Eddy Merckx. Dat kon ook niet, want beiden zaten in dezelfde tabelhelft, maar wel een eindstrijd tussen de Waalse outsider Roland Forthomme en Merckx. Een kopie van de finale van 2017. Wie een vlotte zege van Merckx verwachtte, kwam bedrogen uit.
</doc>
<doc id="317" genre="news" gender="F">
Shazam in oorlogsgebied: technologie redt levens in Syrië
"Waarschuwing: vliegtuig vertrokken vanaf luchtmachtbasis, vliegt over de dorpen Ariha en Mastouma." Toen Muradi deze melding binnenkreeg op zijn telefoon, wist hij genoeg. Na zeven jaar burgeroorlog kent hij de patronen. Wanneer een vliegtuig over die dorpen vliegt, dan is het vaak op weg naar zijn stad: Idlib. Als ook ditmaal het patroon wordt gevolgd, is het slechts een kwestie van minuten voor de luchtaanval begint op de stad waar hij en zijn familie zich bevinden. Wegwezen dus. De waarschuwing kwam van Sentry. Dat is een systeem dat gerichte waarschuwingen verstuurt wanneer een luchtaanval dreigt, naar de Syrische burgers die op dat moment gevaar lopen. Cruciale waarschuwingen, want die paar minuten die Syriërs zo krijgen om zichzelf in veiligheid te brengen, kunnen het verschil betekenen tussen leven en dood. Het idee voor zo'n systeem ontstond bij John Jeager. Hij werkte enkele jaren voor de Amerikaanse overheid. Zijn taak was om technologische kennis over te brengen naar de Syrische bevolking. Maar hoe meer hij zich verdiepte in de Syrische oorlog, hoe meer hij het idee kreeg dat hij meer voor de bevolking kon betekenen dan dat hij nu deed. "Ik vond de bombardementen op Syrische burgers het grootste probleem van deze oorlog. Ik wilde daar iets aan doen en realiseerde me dat technologie daar mogelijk een sleutelrol in kan spelen." Jeager kwam in contact met twee mannen die hem wilden helpen. Samen richtten ze het bedrijf Hala Systems op en werkten ze het idee van een waarschuwingssysteem uit, geïnspireerd op vroeger. "In de Tweede Wereldoorlog belden Britse boeren naar de grote steden als zij Duitse vliegtuigen hadden zien overvliegen." "We kwamen erachter dat, zo'n 75 jaar later, lokale Syriërs hetzelfde doen. Mensen die dicht bij een militaire basis wonen houden de lucht in de gaten. Als zij een vliegtuig zien, waarschuwen zij via walkietalkies andere mensen die de waarschuwing dan weer verder verspreiden. Maar dat systeem is fragiel; niet alle observaties komen goed door en ook komen niet alle waarschuwingen bij iedereen op tijd aan. Dat moest beter kunnen." Abdrazah Abu Muhamed woont in Idlib en is één van de Syriërs die de lucht afspeurt naar gevechtsvliegtuigen. Hij kwam via sociale media in contact met de mannen van Hala Systems en besloot met ze samen te werken. "Ze bouwden een app die wij hier kunnen downloaden", vertelt Abdrazah via Skype. "Op die app voeren wij de gegevens in van de vliegtuigen die we zien, zoals het tijdstip en welke kant het vliegtuig opgaat." De app stuurt die gegevens vervolgens door naar het centrale systeem. Op basis van al die informatie doet de computer een voorspelling over waar een luchtaanval gaat plaatsvinden. Burgers in die gebieden krijgen dan via Telegram of andere sociale media een melding dat ze gevaar lopen. "Hopelijk geven wij ze zo tijd om zichzelf in veiligheid te brengen." Muradi en zijn familie zijn het levende bewijs hiervan. Dankzij de waarschuwing op zijn smartphone kreeg hij met zijn familie de tijd om de auto in te springen en Idlib te ontvluchten. Die dag voerden gevechtsvliegtuigen - precies zoals het Sentry-systeem had voorspeld - meerdere luchtaanvallen uit op de stad. Maar toen waren Muradi en zijn familie al kilometers verderop. Het systeem werkte dus zoals gehoopt, maar de mannen waren overtuigd dat het nog beter kon. Want nog altijd waren ze voor informatie compleet afhankelijk van menselijke observaties, vertelt Jeager. "Het laatste dat we wilden was dat we lokale hulpverleners aanmoedigden om soms met gevaar voor eigen leven observaties te doen." Ze waren ervan overtuigd dat ze met technologie ook dit probleem konden tackelen. En dat ze nog een stap verder konden gaan; niet alle observaties hoefden gebaseerd te zijn op zicht. Geluid bleek ook een goede optie. Zo ontstond het idee van sensoren. Bij Hala leerden ze dat elk type vliegtuig een specifiek geluid produceert tijdens verschillende stadia van de vlucht. Ze bouwden daarom hardware die de vliegtuiggeluiden detecteert en verwerkt. "Een soort Shazam, maar dan in oorlogsgebied", legt John uit. Ze plaatsten de apparaatjes met behulp van lokale hulpverleners in Syrië. "De sensoren vangen het geluid op en sturen de informatie door naar ons centrale systeem. Die analyseert alle inkomende informatie en doet op basis van eerdere observaties en bombardementen een voorspelling. Is die voorspelling betrouwbaar genoeg, dan sturen we op afstand een waarschuwing naar burgers in gebieden die gevaar lopen." Zoveel mogelijk mensen helpen met deze waarschuwingen is hun doel. "Dus besloten we om mensen te bereiken op de plek waar ze toch al de meeste informatie vandaan halen, namelijk sociale media", vertelt Jeager. Maar niet elke Syriër heeft altijd toegang tot sociale media. En ook de internetverbindingen zijn niet altijd betrouwbaar. Dus besloten de ontwikkelaars sirenes van het luchtalarm in te zetten. Die kunnen zij op afstand activeren wanneer een luchtaanval onderweg lijkt. "Ook hebben we een apart systeem voor ziekenhuizen ontwikkeld, want die willen natuurlijk niet dat daar ineens een luchtalarm afgaat. Toch moeten ook zij weten dat er een dreiging is en dat ze zich mogelijk moeten voorbereiden op gewonden. Voor hen hebben we daarom een alarmsysteem gebouwd op basis van licht." Het is lastig om exacte aantallen te verkrijgen, maar onderzoek wijst uit het Sentry-systeem een bereik van ruim 2 miljoen mensen heeft. Jeager benadrukt dat het waarschuwingssysteem niet kan bestaan zonder hulp van lokale Syriërs en de 21 fulltime werknemers die zijn bedrijf inmiddels telt. Hij hoopt dat het systeem in de toekomst ook in andere oorlogsgebieden kan worden ingezet. "Ons doel is altijd geweest zoveel mogelijk burgerslachtoffers te voorkomen. De reacties en dankbetuigingen die wij via sociale media krijgen van burgers in oorlogsgebieden, zijn een enorme motivatie voor ons. Ze bevestigen wat wij vanaf het begin af aan hoopten te bereiken: dat dankzij onze waarschuwingen levens gered worden."
</doc>
<doc id="318" genre="news" gender="F">
Laatste zonnestralen: ’Pakken wat we pakken kunnen!’
Rotterdam - Volop werd er vandaag genoten van het prachtige nazomerweer. Mensen trokken met een temperatuur rond de 23 graden massaal naar buiten. Populaire bestemmingen waren het strand, bos, festivals en het terrasje om zoveel mogelijk zonnestralen mee te pikken. Maar ook de achtertuin of het balkon waren favoriete plekken om met een boek of een glas wijn te vertoeven. Het was dan ook ultiem genieten voor de bezoekers van het zonovergoten festival Camping Crooswijk in Rotterdam. Drie dagen lang stond het Schuttersveld in het teken van muziek, kunst, cultuur, sport, spel, eten en drinken. Twee nachten kon er daarnaast gekampeerd worden op het terrein. „Ik wil die laatste zonnestralen van deze zomer nog even pakken. Dadelijk is het weer voorbij en zitten we weer binnen”, vertelt de Rotterdamse Esther die kijkt hoe kinderen met stokken en emmers muziek maken. Richard Baard zit alleen voor zijn tentje een drankje te doen. „Iemand moet het toch opruimen. We hebben enorm geluk gehad met het weer, hoewel het ’s nachts best koud was. Maar gelukkig is het droog gebleven want het ergste is om een natte tent op te ruimen”, zegt hij terwijl hij wat vitamine D in de zon opdoet. Marc van Pelt wilde een van de laatste zomerevenementen in Rotterdam niet missen. „Hoewel ik natuurlijk hoop dat er nog een goede nazomer komt. Dit is ideaal. Zo’n 20 tot 25 graden, mooier kan het niet zijn.” Op een strandstoel zit Fred Lansbergen een tijdschrift te lezen. „Nu het nog kan ben ik graag buiten. Daarnaast is het fantastisch hier op Camping Crooswijk.” De vakantie is voorbij en het gewone leven is weer begonnen. „Nu nog even pakken wat we pakken kunnen. Jammer genoeg is de zomer bijna weer voorbij. Van mij mag het altijd zomer zijn”, aldus Mieke Janse die met haar dochter en kleinkinderen op pad was. Zaterdag begon meteorologisch de herfst. „Daar heb ik echter niets van gemerkt. Het was dit weekend zonovergoten”, aldus Rob. Ook op het strand was het heerlijk vertoeven. Zandvoort, Noordwijk, Scheveningen en andere badplaatsen konden zich dan ook opmaken voor een drukke stranddag. Ook in de parken in de steden werd er volop gebarbecued.
</doc>
<doc id="319" genre="news" gender="M">
Waarom de aanslag op Amsterdam CS tot weinig onrust leidt
De politie maakte pijlsnel een einde aan de mes-aanval op Amsterdam Centraal. Het is een van de redenen dat de maatschappelijke impact van de eerste vermoedelijk islamitische terreuraanslag sinds 2004, vooralsnog beperkt lijkt. Na jaren van waarschuwingen van de Nationaal Coördinator Terrorismebestrijding en Veiligheid, hoge dreigingsniveaus en een reeks aanslagen in buurlanden als België, Frankrijk, Duitsland en Engeland, lijkt het nu ook in Nederland gebeurd. Een terroristische aanslag door iemand met een islamitische achtergrond. Vrijdagmiddag op Amsterdam Centraal stak Jawed S., een 19-jarige Afghaan met Duitse verblijfsvergunning, in op twee Amerikanen waardoor zij zwaargewond raakten. Toegesnelde agenten schoten S. snel daarna neer. Jawed S. is een Afghaan met een verblijfsvergunning in Duitsland. Aanslagen door asielzoekers komen relatief weinig voor. „Het is maar een handvol ten opzichte van het geheel”, stelt terrorismedeskundige Teun van Dongen. Zijn constatering vindt steun in de cijfers. Een onderzoek van vorig jaar zomer, mede uitgevoerd door de Haagse denktank The International Centre for Counter-Terrorism (ICCT), keek naar de 51 aanslagen die tussen juni 2014 en juni 2017 in Europa en Noord-Amerika werden gepleegd door moslimextremisten. In 11 procent van de gevallen werd de aanslag gepleegd door asielzoekers, vluchtelingen of illegalen.
</doc>
<doc id="320" genre="news" gender="F">
De vrienden van de vermiste Arjen Kamphuis houden met alles rekening
M/V in het nieuws De Nederlandse beveiligingsexpert Arjen Kamphuis (47) keerde niet terug van een vakantie in Noorwegen. Zijn vrienden sluiten niets uit. “Afspraken missen is niets voor hem.” Zijn vrienden bestookt hij niet vaak met vakantiekiekjes. Sterker: op vakantie gaat de telefoon vaak uit. En Kamphuis plakt er nog weleens een dagje achteraan. De vrienden zijn dan ook niet van het meest bezorgde soort. Maar nu blijkt dat hij op 22 augustus niet op kwam dagen voor zijn terugvlucht uit Noorwegen, zijn ze doodongerust.
</doc>
<doc id="321" genre="news" gender="M">
Een Zuid-Franse kerstboom in augustus…
Op zo’n “vide grenier” hoor je vooral veel andere talen dan Frans. Het fenomeen blijkt een gebeuren dat toch wel heel aantrekkelijk is voor toeristen uit België, Nederland, Engeland, Duitsland, enz. Het heeft dan ook wel iets, moet ik toegeven. Je kuiert van standje naar standje, terwijl je één speurend oog over de koopwaar laat gaan. Het andere oog houdt ondertussen de onmiddellijke omgeving in de gaten, om te zien wie er voorbij komt. Zo’n “vide grenier” is immers voor de “locals” ook een echte ontmoetingsplaats. Om de haverklap zie je dus bekenden en moet er een praatje gemaakt wordt. Na “la bize” natuurlijk. Echt gezellig, dat is zeker, vooral als je dan na alles gezien te hebben een plaatsje zoekt op het gelegenheidsterras voor een bordje frietjes met een worstje en een glaasje rosé er bij. Ik weet het, de kwaliteit is niet echt goed, maar toch doe je het. Al is het maar om de plaatselijke organisatie te steunen. Op die manier gebeurt er iets in al die anders zo stille dorpen in de Zuid-Aveyron. Die frietjes zijn eigenlijk die naam meestal niet waardig, je eet uit een plastieken bordje met plastieken bestek, maar het speelt zich af op een gezellig plein, in zuiderse temperaturen en in een uitermate gezellige Zuid-Franse sfeer.  Rommel?  Sommige mensen werpen op dat er op zo’n “vide grenier” alleen maar rommel te vinden is. En ja, er ligt inderdaad nogal wat “koopwaar” die je alleen als rommel kan omschrijven. Het komt er echter op aan om net dat ultieme koopje te kunnen doen aan een goeie prijs, waardoor je naar huis gaat met het gevoel dat je een gewelige zaak gedaan hebt. En soms lukt dat wel eens. Voorwaarde nummer één: vroeg naar de “vide grenier” gaan. Ga je pas na de middag, dan zijn alle mooie dingen al weg, zei de lokale verpleegster, Muriel, mij onlangs. De standhouders beginnen al voor dag en dauw hun waar uit te stallen en de eerste bezoekers zijn al rond acht uur ’s morgens op post. Zelf gaan we niet zo heel vroeg, want in onze chambres d’hôtes moeten we eerst voor een ontbijt voor onze gasten zorgen, vooraleer we weg kunnen gaan. Maar ik constateer die vroege vogels wanneer er de jaarlijkse rommelmarkt is in Coupiac. Elke dag haal ik vers brood voor het ontbijt bij onze plaatselijke bakker en die zondag is dat echt een helse opdracht. Je moet tussen de kraampjes laveren, opletten dat je daarbij hun koopwaar niet onder je wielen verplettert of een standhouder op je motorkap schept. Maar goed, wij proberen toch altijd nog na het ontbijt van de gasten naar de “vide grenier” te gaan.  Toeristen?  Tweede voorwaarde: zorg dat je er niet als een toerist uit ziet! Wij wonen hier nu tien jaar, en ik denk dat we mogen zeggen dat we heel goed geïntegreerd zijn. We zijn lid van enkele plaatselijke verenigingen, kennen een groot aantal mensen in het dorp en worden door iedereen heel vriendelijk bejegend. En toch, stel je op zo’n vide grenier vaak vast dat je aanzien wordt als toerist. Of ze hebben gehoord dat wij onder elkaar een andere taal spreken, of ze gaan voort op het uiterlijk. Vooral de kledij verraadt ons, denk ik. Dat is op zich niet erg, ware het niet dat dit ook gevolgen heeft. Vraag je als “veronderstelde toerist” de prijs van iets, dan gaat die prijs plots wel heel snel omhoog. Zo waren wij vorige week geïnteresseerd in een doos speelgoeddiertjes van Duplo, voor onze kleinkinderen. Dit kost vermoedelijk zo’n 20 Euro nieuw in de winkel. Toen ik er naar vroeg, zei de dame van het standje dat het 15 Euro moest kosten. Ik weet heel zeker dat ze het anders voor 5 Euro zou gelaten hebben, had ze niet gedacht dat wij toeristen waren. Maar toch. Soms, heel soms, kan je daar dan net dat koopje vinden waar je op zat te wachten. Of nee, soms is dat ook een onverwacht koopje. Zo kochten wij op de “vide grenier” in Trébas een kerstboom! De thermometer gaf meer dan 33 graden aan, het was augustus en hoog zomer, maar wij vielen voor een kerstboom. Het is een prachtig exemplaar van twee meter en tien centimeter hoog, met maar liefst achthonderd en drie takken! Een grote goed gevulde kerstboom dus. Nu was het al zo toen we in België woonden, dat ik er helemaal niet van hield om de jaarlijkse echte kerstboom in onze auto te vervoeren. Noch minder vond ik het leuk om die achteraf weg te brengen naar het containerpark. De hele auto zit onder de naalden en dat krijg je zo moeilijk weg met een stofzuiger.  Koopje!  Dus ja, die kerstboom in kunststof kwam op onze weg en we konden hem écht niet laten staan. Twintig Euro moest die kosten en we kregen er nog een touw bij met drie kerstmannen om langs de gevel te hangen. Wat een koopje! Alleen, wie koopt er nu een kerstboom in Zuid-Frankrijk als het snikheet is? Hoe grappig het wel was, merkten we toen we ons een weg baanden door het publiek van de “vide grenier” om terug naar de auto te gaan. De meeste mensen konden een glimlach niet onderdrukken en velen gaven ons een grappige opmerking. “Oh, jullie zijn er vroeg bij dit jaar,” of “Is dat nu weeral bijna Kerstmis?” Ondertussen sleurden wij verder met die loodzware doos. De voet van onze boom is gemaakt van ijzer en ook de uitplooibare takjes zijn in metaal. Dat ding weegt dus. Traditioneel ben je op zo’n “vide grenier” verplicht om héél ver van het dorpscentrum te parkeren, want het staat er vol met auto’s van standhouders en bezoekers. Zwetend en met een verhitte kop vervolgden we onze weg met onze kerstboom, en dan was het ook nog eens flink bergop. Spontaan moest ik denken aan Jezus en zijn kruis. Er was helaas geen Simon van Cyrene om te helpen dragen. Onze kerstboom is dan wel een meer heidens symbool, en Jezus zal het wel veel zwaarder gehad hebben met dat enorme kruis, maar het gaat mij om de gedachte, natuurlijk. We zijn er uiteindelijk mee thuis geraakt. Ik weet zeker dat ik straks in de kerstperiode terug zal denken aan dit grappige situatie, maar vooral ook aan het fantastische koopje dat we daar deden! (Chris Verbeke)
</doc>
<doc id="322" genre="news" gender="M">
Ten Bunder  met zicht op de vallei
Holsbeek - Het derde en laatste wijnweekend van Sprankelend Hageland bracht de wijnliefhebbers naar Aarschot, Bekkevoort en Holsbeek. Wij brachten een bezoek aan wijndomein Ten Bunder aan de St Jobsweg in Nieuwrode. Wijnbouwer Bruno Cools verwelkomde er de bezoekers vanop zijn wijngaard die een prachtig uitzicht heeft op de vallei van de Winge. De degustatieruimte was ruim voldoende om de wijnliefhebbers van een glaasje wijn en een prachtig panorama te laten genieten. De aanwezige gids bracht de geschiedenis van de vallei en zijn heuvels weer tot leven en hij vertelde alle geheimen van het wijndomein Ten Bunder.
</doc>
<doc id="323" genre="news" gender="M">
Hasseltse Valerie Wynants debuteert bij NRJ: "Kinderdroom die uitkomt"
Vanaf maandagmorgen zes uur in de ether: Radio NRJ. En 's avonds tussen zeven en tien zit er een Hasseltse achter de microfoon: Valerie Wynants (23), die vanaf nu elke weekdag het avondblok voor haar rekening zal nemen. “Een kinderdroom die uitkomt”, zegt ze. Valerie is een Zonhovense, maar woont nu met haar vriend in Hasselt. “Ik had in Brussel of Antwerpen, de steden waar ik altijd heb gewerkt, kunnen gaan wonen”, zegt ze. “Dat was dan dicht bij mijn werk geweest, maar ik woon liever dicht bij mijn vrienden. Kan ik ’s avonds nog een pintje gaan drinken. Deze situatie is ook beter voor mijn vriend, die in Houthalen werkt als schrijnwerker.
</doc>
<doc id="324" genre="news" gender="M">
Tongers bedrijf zoekt 150 werknemers zonder hoogtevrees
Soprema bouwt een nieuw bedrijf op het industrieterrein Tongeren-Oost en is op zoek naar 150 werkkrachten. Zaterdag hielden ze een unieke sollicitatieronde. De kandidaten werden aan Ambiorix 50 meter hoog in de lucht gehesen. Het Franse Soprema, expert in waterdichting en isolatie, bouwt momenteel een isolatiefabriek met distributiecentrum op Tongeren-Oost. Het bedrijf zoekt 150 werknemers voor hun site ‘Ambior’ en die mogen alvast geen hoogtevrees hebben. Ze werden zaterdagnamiddag op de Grote Markt uitgenodigd voor een uniek sollicitatie-event: vlakbij Ambiorix werden de sollicitanten door een immense kraan 50 meter hoog de lucht in gehesen om daar, aan een tafeltje, hun gesprek te voeren.
</doc>
<doc id="325" genre="news" gender="M">
14-jarige Suzanna in Turkije helemaal alleen op vliegtuig naar huis gezet: “Behandeld als criminelen”
Op vrijdag 24 augustus vertrok het gezin Vandewinkel uit Dilsen-Stokkem op vakantie naar het Turkse Okurcalar. Suzanna, het veertienjarig vriendinnetje van hun dochter Kyra, mocht mee, maar daar besliste het personeel op de luchthaven van Antalya anders over. “We beschikten over alle nodige documenten, werden ondervraagd alsof we criminelen waren en Suzanna werd zonder veel uitleg weer op het vliegtuig naar huis gezet”, zegt de mama van Kyra, Sonja Noukens (46), die weer thuis is sinds zaterdag. Het gezin Vandewinkel was goed voorbereid, want vorig jaar was Suzanna Chinkowska al eens met hen op reis geweest naar Kreta. “Toen verliep alles prima, maar dit keer was het anders”, zegt Sonja. “Bij ons vertrek in Düsseldorf was er niets aan de hand, maar toen we in Antalya landden werden Suzanna en ik meteen in een kleine cel gestopt, waar we werden ondervraagd.
</doc>
<doc id="326" genre="news" gender="M">
Ferrari stelt de tifosi  teleur, wéér geen zege op Monza
Formule 1 ‘Monza’ had het weekend van Ferrari moeten worden. Maar de Italiaanse renstal zag concurrent Mercedes opnieuw wegrijden. Terwijl een enorm spandoek met de cavallino rampante , het steigerende paard, over de rode menigte golft, klinkt boegeroep. Voor Valtteri Bottas en zijn derde plaats. En al helemaal voor winnaar Lewis Hamilton. Die geniet van de Italiaanse vijandigheid en zet zijn maniertjes nog wat extra aan. Hij juicht net iets uitbundiger, zijn vreugdesprong is net wat hoger. De teleurstelling bij de getergde tifosi, is voelbaar. Weer niet. Voor het achtste jaar op rij geen zege op Monza voor Ferrari. Max Verstappen is in Monza als vijfde geëindigd . Vooraf had hij er waarschijnlijk voor getekend, maar achteraf overheerste teleurstelling. Lang koerste de Nederlander af op een podiumplaats , maar hij kwam in de strijd om plek drie in botsing met Valtteri Bottas (Mercedes) en kreeg vijf seconden tijdstraf. Daardoor ging ook Sebastian Vettel (Ferrari) nog aan hem voorbij. Verstappen vond de straf onterecht . „Ik gaf hem genoeg ruimte. Ik kan er niets aan doen dat hij tegen mijn wiel aan reed.”
</doc>
<doc id="327" genre="news" gender="M">
Kelderman gelooft nog in zichzelf
Wielrennen Wilco Kelderman en Steven Kruijswijk staan na de eerste week bij de besten in de Vuelta. Gaan ze meedoen om de eindzege? Even kijkt Wilco Kelderman om, op de open vlakte in de laatste kilometer van de slotklim naar Alto de la Covatilla. Een paar honderd meter heeft hij gas gegeven en alleen de Colombiaanse berggeit Nairo Quintana kan zijn wiel houden. Een paar meter daarachter diens landgenoten Miguel Ángel López, Rigoberto Uran en de Spanjaard Ion Izaguirre. Met pijn en moeite. De rest van de klassementsrenners in de Vuelta moeten passen. Kelderman gaat door, het shirt wijd open. „Quintana wilde niet overnemen”, vertelde hij na afloop. „Ik dacht: dan rijd ik maar vol door tot de finish. Die seconden kan ik goed gebruiken. Ik ga niet zitten twijfelen.”
</doc>
<doc id="328" genre="news" gender="M">
Politie is er in 20 seconden en schiet: ‘laat je handen zien’
Chronologie van de aanslag op Amsterdam CS  Even drentelde de Afghaan, toen opende hij zijn rugzak, haalde er een mes uit en stak twee Amerikanen. Even na 12.00 uur
</doc>
<doc id="329" genre="news" gender="M">
Israëlisch radiostation biedt excuses aan voor afspelen Wagner
De Duitse componist uit de negentiende eeuw wordt normaal gesproken geboycot in Israël omdat hij antisemitische denkbeelden had en later de favoriete muziekschrijver zou worden van Adolf Hitler. Een Israëlisch radiostation heeft excuses aangeboden aan luisteraars omdat het een stuk van de controversiële componist Richard Wagner (1813-1883) heeft afgespeeld. De Duitse muziekschrijver, beroemd door zijn bombastische opera’s zoals ‘Tristan und Isolde’ en de vierdelige cyclus ‘Der Ring des Nibelungen’, wordt normaal gesproken geboycot in Israël omdat hij antisemitische denkbeelden had. Ook was Wagner de favoriete componist van Adolf Hitler.
</doc>
<doc id="330" genre="news" gender="F">
Seoul gaat wc&#8217;s dagelijks controleren op verborgen camera&#8217;s
Ze worden onder wc-brillen geplaatst of in muren en filmen nietsvermoedende toiletgebruikers. De beelden worden gedeeld op pornosites. In Zuid-Korea sprak men begin augustus al van een epidemie: in hoofdstad Seoul duiken in allerlei openbare toiletten verborgen camera’s op. Ze worden onder wc-brillen geplaatst, in muren en op deuren en filmen nietsvermoedende toiletgebruikers.
</doc>
<doc id="331" genre="news" gender="F">
Keuringsinstantie gaat 'slimme autosleutels' afkeuren
Het Verzekeringsbureau Voertuigcriminaliteit denkt dat het manipuleren van het keyless entry-systeem inmiddels vaker gebeurt dan “het intikken van een ruitje”. Keuringsinstantie voor autobeveiliging Kiwa SCM gaat vanaf het eerste kwartaal volgend jaar auto’s met een onveilig ‘keyless entry-systeem’ afkeuren. Dat zegt die dienst tegen NOS .
</doc>
<doc id="332" genre="news" gender="M">
Shouri in feeststemming
Sint-Niklaas - Ju-Jitsuclub Shouri uit Sint-Niklaas moet het nieuwe seizoen nog aanvatten. Toch kan het seizoen voor de coaches Matthias en Monika alvast niet meer stuk. Zij stapten voorbije vrijdag in het huwelijksbootje in het bijzijn van hun zoon Liam, dochter Ellanorah en naaste familieleden. Ook de Shouri-leden ontbraken niet op deze speciale dag.
</doc>
<doc id="333" genre="news" gender="M">
VIDEO. Het was een prachtige zomer in Sint-Gillis-Waas
Sint-Gillis-Waas - De zomervakantie zit er weer op. Ook in Sint-Gillis-Waas was het de voorbije maanden tropisch warm. Marc Marin zorgde voor een sfeerreportage.
</doc>
<doc id="334" genre="news" gender="M">
SK Lochristi B pakt zege in Zevergem
Lochristi - De eerste wedstrijd in derde provinciale werd voor de jongens van coach Bart Walleyn een succes, al moest men wachten tot de blessuretijd op de verlossende treffer De match begon dramatisch voor Lochristi B. Via een mooie schijnbeweging van spits Schollaert kwam Ooghe oog in oog te staan met doelman Bracke en thuisspits werkte fraai af. Amper 1 minuut later een stonde de bordjes in evenwicht. Anthony Foncke schilderde een hoekschop op het hoofd van Theo Lietaer die aan de tweede paal krachtig inkopte. Na balverlies in de verdediging van Lochristi werd Ooghe opnieuw het straatje ingestuurd en ook deze keer nam hij doelman Bracke Davy te grazen. Ruststand 2-1. Net na de rust was het Jannes D’Hondt Jannes die met een schitterend schot buitenkant rechts de doelman van Zevergem te grazen nam. Toen Theo Lietaer alleen voor de thuisdoelman kwam legde hij onbaatzuchtig de bal lateraal naar de opkomende spits Johnson die beheerst binnentikte. De eerste voorsprong van de dag hield echter niet lang stand. Schollaert werd foutief gestuit in de zestien en ouderdomsdeken De Sloover zette de 3-3 op het bord. In de slotfase moest de thuisploeg met 10 man verder nadat Van Hautte te zwaar doorging op Theo Lietaer. De goed ingekomen Jarno Martin dribbelde 2 verdedigers maar besloot op doelman Vandeputte. De rebounds van Gonzales Camillo en Jonathan Johnson werden beiden van de lijn geveegd. Het was uiteindelijk diezelfde Johnson die in blessuretijd de winninggoal onder doelman Vandeputte in doel trapte en SK een driepunter bezorgde.
</doc>
<doc id="335" genre="news" gender="M">
Puntendeling voor Dynamo Beervelde
Lochristi - Dynamo moest voor de eerste wedstrijd van de nieuwe competitie onmiddellijk een zware verplaatsing maken naar Sint-Denijs een van de ploegen die getipt worden als mogelijke titelkandidaat. Na een aangenaam kijkstuk werd met 3-3 afgesloten. Dynamo kwam meteen dicht bij de openingsgoal. Stijn De Wilde bracht de bal bij Iwiyisi Asemota en Jordy Wauters zette de thuisdoelman meteen aan het werk. De hoekschop van Florian D’Hondt op links zorgde voor een geharrewar voor doel en Jens Fiers trapt de 0-1 binnen. Na een sterk openingskwartier van Dynamo kwam de thuisploeg opzetten. Brent Mouton zorgde meteen voor de 1-1. Brent Mouton en Jesse Brouwers waren nog dicht bij een tweede treffer voor de thuisploeg, maar scoren lukte niet..  In de tweede helft begon de thuisploeg het best en in de 52’ trapte Jesse Brouwers vanuit een onmogelijke hoek binnen. Dynamo reageerde onmiddellijk en Mathieu Van Hyfte kon met behulp van de thuisdoelman de bordjes gelijk plaatsen. Niet voor lang want op tegenaanval kon Brent Mouton de thuisploeg opnieuw op voorsprong trappen. Christophe Niclaus ha de kans om de thuisploeg op rozen te zetten maar doelman Thomas Bonnaerens werkte weg. Matthee Van Holderbeke trapte net over en toen Mathieu Van Hyfte de bal aflegde naar Florian D’Hondt stond de 3-3 op het bord. Brent Heirman was in de slotfase dichtst bij een treffer, maar de kopbal belandde op de paal.
</doc>
<doc id="336" genre="news" gender="M">
Alles voor de ideale vakantieselfie: 'Alsof we oogkleppen op hebben'
Het einde van de zomer nadert en de schoolvakanties zijn afgelopen. Voor teruggekeerde vakantiegangers is dit beeld misschien herkenbaar: het strand dat op de foto's zo idyllisch leek, stond in werkelijkheid vol met toeristen die hun best deden voor een bijzondere vakantiefoto. Een Britse toerist legde dit beeld treffend vast op het Maya-strand in Thailand. De foto ging het hele internet over: Het massatoerisme neemt wereldwijd steeds grotere vormen aan. Als gevolg daarvan groeit ook het aantal vakantiekiekjes dat op sociale media wordt geplaatst. Daarbij lijken we steeds verder te gaan voor een speciale selfie, zegt Jan Derksen, hoogleraar klinische psychologie aan de Radboud Universiteit. In juni overleden bijvoorbeeld twee toeristen in Portugal na een val van een klif toen ze foto's namen. Op stranden in de Indiase deelstaat Goa zijn no selfie zones ingesteld na verdrinkingen van vakantiegangers. En deze maand gingen bij de Trevi-fontein in Rome toeristen op de vuist, omdat ze de beste plek voor een foto wilden bemachtigen . "Bij dat laatste incident komen veel nadelen van het massatoerisme samen", zegt Johan Idema, cultureel ondernemer en schrijver van het boek How to be a Better Tourist . Daarin geeft hij tips aan toeristen die vaak op dezelfde manier vakantie vieren; namelijk door alle hoogtepunten in een stad af te werken. Zo'n reis heeft minpunten, vertelt hij. "Uit onderzoek blijkt bijvoorbeeld dat het veel stress oplevert." Toeristen werken op hoog tempo een lijstje met attracties af, maken overal foto's van, die dan ook meteen op Instagram geplaatst moeten worden. "Als ze dan terugkomen zijn ze eigenlijk alweer aan vakantie toe." In de jacht op de beste selfie lijken sommige vakantiegangers alles om zich heen te vergeten. Volgens Turkse onderzoekers is het aantal ongelukken door selfies de afgelopen jaren toegenomen. Zij analyseerden nieuwsberichten over 111 incidenten. Bij meer van de helft ging het om verdrinkingen. Daarna kwam een val van grote hoogte het meeste voor. "Toeristen hebben oogkleppen op bij het maken van een foto", zegt hoogleraar Derksen. "Veel mensen zijn wat meer narcistisch en egocentrisch geworden. Iedereen met een smartphone is een fotograaf en wil dat ene plaatje scoren. We zijn daar zo op gefocust, dat we de oriëntatie op anderen en onze omgeving kwijtraken." De selfiemakende toeristen zijn niet alleen een bedreiging voor zichzelf. Ze maken soms ook hun omgeving kapot. Zo klagen bollenkwekers in Noord-Holland dat toeristen door de bloemenvelden banjeren en bollen vertrappen. Op plekken als het Griekse eiland Santorini, dat op de foto's zo idyllisch lijkt, zien ze al die toeristen liever weer vertrekken . Ook in steden met toeristische trekpleisters nemen de klachten van omwonenden toe, zegt schrijver Idema. Hij pleit er in zijn boek voor om eens niet naar alle populaire attracties te gaan. "Als je op vakantie gaat, kun je in principe doen wat je wilt. Kies er daarom eens voor om naar een minder bekende plek te gaan, zoek de randen van een stad op." NOS op 3 maakte eerder een explainer over wat de komst van heel veel toeristen met een stad doet: Volgens hoogleraar Derksen is de focus op selfies een voorbeeld van een gebrek aan emotionele diepgang. "De meeste vakantiegangers willen alles ervaren en vastleggen, maar doen er naderhand vaak niets meer mee. Veel toeristen bekijken tegenwoordig alles door een lens, terwijl je een ervaring vaak niet kunt fotograferen." Er zijn bovendien genoeg andere manieren om herinneringen te creëren, zegt schrijver Idema. "Foto's zijn daar handig voor, maar vangen niet altijd de sfeer van het moment." Het kan ook anders, zegt hij, door bijvoorbeeld een gesprek aan te knopen met een lokale bewoner of even goed om je heen te kijken. Dat maakt vaak meer indruk dan een selfie.
</doc>
<doc id="337" genre="news" gender="M">
Tussen de hoge bomen op Vlieland wordt elke band iets beter
Festival  Op festival Into The Great Wide Open, dat voor de tiende keer plaatsvindt op Vlieland, moeten de artiesten het opnemen tegen de natuur. Into The Great Wide Open
</doc>
<doc id="338" genre="news" gender="M">
Waarom moet je remmen op de motor bij afdalen van berg?
Wekelijks zoekt de redactie wetenschap het antwoord op een veelgestelde vraag. Deze week: De Fransen willen dat je remt op de motor in een afdaling. Waarom eigenlijk? Ook een vraag? durftevragen@nrc.nl
</doc>
<doc id="339" genre="news" gender="M">
Zeker vierhonderd gevangenen uitgebroken in Libië
De opstand vond plaats in een inrichting waar ook voormalig getrouwen van Muammar Gadaffi opgesloten zitten. Bij een gevangenisopstand in de Libische hoofdstad Tripoli zijn zondag zo’n vierhonderd gevangenen uitgebroken. Dat bevestigt de politie tegenover persbureau AFP. Het incident vond plaats in een buitenwijk aan de zuidkant van de hoofdstad, waar rivaliserende milities sinds ongeveer een week weer in gevechten verwikkeld zijn.
</doc>
<doc id="340" genre="news" gender="F">
Helena de Schepper (14): ‘Als ik boos ben moet je  uit mijn buurt blijven’
In de rubriek Jong! vertellen pubers over zichzelf, de wereld en elkaar. Deze week: Helena de Schepper (14). Aanmelden: pubers@nrc.nl.  Foto Khalid Amakran
</doc>
<doc id="341" genre="news" gender="M">
Cruisecontrol op 100 en het resultaat is briljant
De Hyundai Kona reed ik al. Afgezien van zijn beperkte ruimte deed hij alles goed zonder de wereld op zijn kop te zetten; met zulke jolige bejaarden-SUV’tjes kun je grachten dempen. Ik dacht er hoofdschuddend het mijne van. Maar nu is hij er met elektromotor en dat verandert de zaak. Tot de komst van de ruimere Nissan Leaf met 60 kWh-accu is hij even koning in zijn prijsklasse. Geen elektrische auto van veertig mille komt op één batterijlading zo ver: 482 kilometer, zegt Hyundai. Motor elektromotor Vermogen 204 pk Koppel 395 Nm Aandrijving voor Transmissie traploze automaat Topsnelheid 167 km/u Acceleratie 0 – 100 7,6 seconden Verbruik gemiddeld 13,3 kW/ 100 km (fabrieksopgave) CO 2 -uitstoot 0 g/km Energielabel A Basisprijs 39.195 euro Prijs testauto 44.115 euro
</doc>
<doc id="342" genre="news" gender="M">
Vlaamse vrouw (24) crasht tijdens <i>sandboarden</i> in Peruviaanse woestijn tegen muur van hotel en ligt in coma
Boechout -  De 24-jarige Evi De Preker uit Boechout is zwaargewond geraakt toen ze in de Peruaanse woestijn zwaar ten val kwam tijdens het sandboarden – snowboarden in het zand. De jonge vrouw crashte tegen de muur van een hotel en liep daarbij talloze breuken op. Ze wordt nu in het ziekenhuis in een kunstmatige coma gehouden.  De 24-jarige Evi De Preker uit Boechout is zwaargewond geraakt toen ze in de Peruaanse woestijn zwaar ten val kwam tijdens het sandboarden – snowboarden in het zand. De jonge vrouw crashte tegen de muur van een hotel en liep daarbij talloze breuken op. Ze wordt nu in het ziekenhuis in een kunstmatige coma gehouden. Het ongeval gebeurde in Huacachina, een oase in de woestijn van Peru. Het dorpje is helemaal omgeven door enorme bergen zand, waar je soms tot 20 minuten op moet klimmen voor je de top haalt. Het is dan ook razend populair bij avontuurlijke reizigers die er komen sandboarden. “Net zoals bij snowboarden kan je in het zand vrij hoge snelheden halen”, zegt Steve Verelst, die met zijn bedrijf Stevokitesurf initiatielessen sandboarden aanbiedt in De Panne.
</doc>
<doc id="343" genre="news" gender="M">
Paraguayaan zoekt twee jaar naar Vlaamse vader... om nu te horen dat hij overleden is
Gent -  “Weet u waar mijn Vlaamse vader is? Hij weet nog niet dat ik besta.” Dat opvallende verzoek van Victor Peralta (25) belandde vorige week vanuit Paraguay op de redactie. Al twee jaar lang was de jongeman op zoek. Afgelopen weekend vonden we een spoor naar de vader, maar helaas: Victor kwam te laat.  “Weet u waar mijn Vlaamse vader is? Hij weet nog niet dat ik besta.” Dat opvallende verzoek van Victor Peralta (25) belandde vorige week vanuit Paraguay op de redactie. Al twee jaar lang was de jongeman op zoek. Afgelopen weekend vonden we een spoor naar de vader, maar helaas: Victor kwam te laat. “Al sinds mijn kindertijd wil ik weten wie mijn vader is. Ik ken zijn naam: Eddy Pollé. Maar ik wil weten wíe hij is, en wat hij doet. Twee jaar geleden ben ik vader geworden van een dochtertje, Mia. Sindsdien zoek ik nog harder. Ik wil dat hij weet dat hij grootvader is.” Victor Marco Peralta is een jonge Paraguayaan die het in de hoofdstad Asuncion als ondernemer probeert te maken. Alles wat hij over zijn vader weet, heeft Victor geleerd uit de verhalen van zijn moeder Aida Peralta.
</doc>
<doc id="344" genre="news" gender="M">
Schatrijke ondernemer clasht met buurtbewoners over wijndomein
Lubbeek -  Derde keer, goede keer? Niet voor de schatrijke ondernemer Urbain Vandeurzen, die in het Vlaams-Brabantse Lubbeek een carrière als wijnbouwer ambieert. Voor de derde keer verzetten honderden mensen zich tegen zijn plannen om dicht bij zijn wijnkasteel een wijnproductiecentrum op te trekken.  Derde keer, goede keer? Niet voor de schatrijke ondernemer Urbain Vandeurzen, die in het Vlaams-Brabantse Lubbeek een carrière als wijnbouwer ambieert. Voor de derde keer verzetten honderden mensen zich tegen zijn plannen om dicht bij zijn wijnkasteel een wijnproductiecentrum op te trekken. In de Lubbeekse deel­gemeente Linden – rijk aan villa’s in alle soorten en maten – spreken ze intussen over ‘de wijnoorlog’. Aan de ene kant de succesvolle, vermogende technologie-ondernemer Urbain Vandeurzen. Hij gaf de afgelopen jaren een berg geld uit om een vervallen wijnkasteel van kop tot teen te renoveren, inclusief een wijngaard van enkele hectares die straks prestigieuze wijnen moet voortbrengen.
</doc>
<doc id="345" genre="news" gender="M">
Ook Maria doodde haar dochter na een postnatale depressie: “Ik zag mijn dochter heel graag. Ik begrijp tot op vandaag niet wat ik toen gedaan heb”
Ze was ook verpleegster, en moeder van een jong kindje. En net zoals Bieke W. had ze een postnatale depressie, en deed ze het ondenkbare. Maria herkent wat er zich vorige week in Varsenare afspeelde, en wil daarom voor één keer uitleggen wat er gebeurde toen zij haar kindje doodde. In de hoop dat ze andere vrouwen kan helpen. “Jarenlang heb ik met schuldgevoelens en zelfmoordgedachten rondgelopen. Ik zag mijn kindje graag. Pas na lange tijd heb ik mezelf kunnen vergeven.”  Ze was ook verpleegster, en moeder van een jong kindje. En net zoals Bieke W. had ze een postnatale depressie, en deed ze het ondenkbare. Maria herkent wat er zich vorige week in Varsenare afspeelde, en wil daarom voor één keer uitleggen wat er gebeurde toen zij haar kindje doodde. In de hoop dat ze andere vrouwen kan helpen. “Jarenlang heb ik met schuldgevoelens en zelfmoordgedachten rondgelopen. Ik zag mijn kindje graag. Pas na lange tijd heb ik mezelf kunnen vergeven.” “Pas twee maanden geleden heb ik voor het eerst in meer dan tien jaar weer een kindje durven vast te nemen. Het was op de plek waar ik als vrijwilliger werk. Een mama was haar peuter uit het oog ver­loren. Het kindje kroop overal rond en ik dacht: straks rijdt er een kar over, en heeft dat kindje een blauw oog of een geplette vinger. , schoot er door mijn hoofd, en ik heb het op­getild.” “Ik ben ermee naar de mama gestapt, en ondertussen bleef ik ertegen praten.
</doc>
<doc id="346" genre="news" gender="F">
De laatste eerste schooldag: terug naar school in het zesde middelbaar
Niet alleen voor de jongsten op de speelplaats is vandaag extra spannend, ook voor de anciens . Het is de allerlaatste keer dat ze een eerste schooldag hebben in het middelbaar. Tijd om even terug te blikken op hun carrière op de schoolbanken tot nu toe. “Die leerkracht die een fiets aan het plafond hing en een wc-pot in zijn klas zette, vergeet ik nooit meer.”  Niet alleen voor de jongsten op de speelplaats is vandaag extra spannend, ook voor de . Het is de allerlaatste keer dat ze een eerste schooldag hebben in het middelbaar. Tijd om even terug te blikken op hun carrière op de schoolbanken tot nu toe. “Die leerkracht die een fiets aan het plafond hing en een wc-pot in zijn klas zette, vergeet ik nooit meer.”
</doc>
<doc id="347" genre="news" gender="F">
Op bezoek in de trouwste straat van Vlaanderen
Gits / Hooglede -  Wie echt wil samenblijven tot “de dood ons scheidt”, verhuist beter naar de Kleine Noordstraat in Hooglede. Vanaf nu ook gekend als “de trouwste straat van het land”. Vier koppels die op amper vijfhonderd meter van elkaar wonen, vieren er dit jaar hun vijftigste huwelijksverjaardag. “Ons geheim? Het moet altijd van twee kanten komen.”  Wie echt wil samenblijven tot “de dood ons scheidt”, verhuist beter naar de Kleine Noordstraat in Hooglede. Vanaf nu ook gekend als “de trouwste straat van het land”. Vier koppels die op amper vijfhonderd meter van elkaar wonen, vieren er dit jaar hun vijftigste huwelijksverjaardag. “Ons geheim? Het moet altijd van twee kanten komen.” De “Gouden Jubilees” kennen elkaar al sinds jaar en dag. Ze wonen al het langst in de Kleine Noordstraat, tussen de jonge gezinnen met kleine kinderen. “Eigenlijk wisten we niet dat we alle vier net dit jaar ons jubileum vierden”, zegt Frans. Ze ontdekten het toevallig, toen Frans bij het straatcomité ging verkondigen dat hij op het jaarlijkse buurtfeest zou trakteren voor zijn gouden jubileum.
</doc>
<doc id="348" genre="news" gender="M">
Geheimzinnigste kunstproject ooit sloot vierhonderd mensen jarenlang op in historische filmset
Honderden mensen die zich maanden- of zelfs jarenlang lieten opsluiten en filmen in een kunstmatige stad, waar ze een leven moesten leiden zoals in de Sovjet-Unie van Stalin. Rond het sociologische kunstproject DAU van de Russische cineast Ilya Khrzhanovsky hangt al jarenlang een dikke waas van geheimzinnigheid en geheimdoenerij. Binnenkort wordt in Berlijn eindelijk het eindresultaat vertoond, in een gebied afgesloten door een nieuwgebouwde Berlijnse Muur middenin de stad. Tenminste, als er snel toelating komt.  Honderden mensen die zich maanden- of zelfs jarenlang lieten opsluiten en filmen in een kunstmatige stad, waar ze een leven moesten leiden zoals in de Sovjet-Unie van Stalin. Rond het sociologische kunstproject DAU van de Russische cineast Ilya Khrzhanovsky hangt al jarenlang een dikke waas van geheimzinnigheid en geheimdoenerij. Binnenkort wordt in Berlijn eindelijk het eindresultaat vertoond, in een gebied afgesloten door een nieuwgebouwde Berlijnse Muur middenin de stad. Tenminste, als er snel toelating komt. Midden oktober krijgt Berlijn tijdelijk een nieuwe muur. Het indrukwekkende bouwwerk – er is sprake van een vierkant in beton van driehonderd meter op driehonderd meter – wordt het decor voor de allereerste voorstellingen van een van de bizarste kunstprojecten ooit. is het levenswerk van de Russische cineast Ilya Khrzhanovsky (43). De naam verwijst naar de briljante wetenschapper Lew Landau, een quantumfysicus uit de Sovjet-Unie van Stalin.
</doc>
<doc id="349" genre="news" gender="M">
De 9 tv-programma’s waar straks iedereen over praat
Het nieuwe tv-seizoen was met De Rechtbank , Bake Off Vlaanderen en Familie al een béétje begonnen. Maar maandag is het pas écht gestart. Qua Vlaamse ­fictiereeksen wordt u ­voorlopig niet verwend, maar toch is er voor elk wat wils. ­Onze tv-redacteur Tom de Leur ­bekeek alles op voorhand en maakte een ­selectie van de beste programma’s die deze en volgende week starten.  Het nieuwe tv-seizoen was met , en al een béétje begonnen. Maar maandag is het pas écht gestart. Qua Vlaamse ­fictiereeksen wordt u ­voorlopig niet verwend, maar toch is er voor elk wat wils. ­Onze tv-redacteur Tom de Leur ­bekeek alles op voorhand en maakte een ­selectie van de beste programma’s die deze en volgende week starten.
</doc>
<doc id="350" genre="news" gender="F">
Wilders op campagne met Vlaams Belang
Antwerpen -  Omringd door een leger fotografen en veiligheidsmensen bezocht de Nederlandse politicus Geert Wilders (PVV) zondag de Vogelenmarkt samen met collega-politici van het Vlaams Belang. Op die manier was Filip Dewinter verzekerd van genoeg aandacht voor de start van zijn campagne.  Omringd door een leger fotografen en veiligheidsmensen bezocht de Nederlandse politicus Geert Wilders (PVV) zondag de Vogelenmarkt samen met collega-politici van het Vlaams Belang. Op die manier was Filip Dewinter verzekerd van genoeg aandacht voor de start van zijn campagne. De Antwerpse politie nam geen enkel risico bij het bezoek van Wilders. De markt was deels met hekken afgesloten, overvalwagens blokkeerden de omringende straten, het wemelde van de agenten en er cirkelde constant een helikopter in de lucht. “Ik ben hier omdat ik hoop een steentje bij te dragen aan het succes van het Vlaams Belang in Antwerpen”, zei Wilders. “Die partij is de enige die het lef heeft om de problemen met de islam bij naam te noemen. Ik hoop dat de 24.
</doc>
<doc id="351" genre="news" gender="M">
Vijftig meter lange speel-leerstraat vormt hart van nieuwe school
Heist-op-den-Berg / Booischot -  Bij de GO! Freinetschool Triangel in Booischot (Heist-op-den-Berg) start het nieuwe schooljaar in een nieuwbouw. Leerlingen, ouders en omwonenden mochten zaterdag al een kijkje komen nemen.  Bij de GO! Freinetschool Triangel in Booischot (Heist-op-den-Berg) start het nieuwe schooljaar in een nieuwbouw. Leerlingen, ouders en omwonenden mochten zaterdag al een kijkje komen nemen. “Laat het schooljaar nu maar beginnen!”: dat was een veelgehoorde uitspraak tijdens de open dag op de school. De nieuwbouw bleek duidelijk een verademing. De bezoekers brachten hapjes mee voor een , waarbij al het eten gedeeld wordt. “In het oude gebouw hoorden we soms de marters lopen onder het dak. Het was er echt heel oud. Toen we de plannen van de nieuwe school zagen, was al duidelijk dat dit iets heel anders zou worden.
</doc>
<doc id="352" genre="news" gender="M">
Paraguayaan zoekt twee jaar naar Vlaamse vader, om nu te horen dat hij overleden is
“Weet u waar mijn Vlaamse vader is? Hij weet nog niet dat ik besta.” Dat opvallende verzoek van Victor Peralta (25) belandde vorige week vanuit Paraguay op de redactie. Al twee jaar lang was de jongeman op zoek. Afgelopen weekend vonden we een spoor naar de vader, maar helaas: Victor kwam te laat. “Al sinds mijn kindertijd wil ik weten wie mijn vader is. Ik ken zijn naam: Eddy Pollé. Maar ik wil weten wíé hij is, en wat hij doet. Twee jaar geleden ben ik vader geworden van een dochtertje, Mia. Sindsdien zoek ik nog harder. Ik wil dat hij weet dat hij grootvader is.” Victor Marco Peralta is een jonge Paraguayaan die het in de hoofdstad Asuncion als ondernemer probeert te maken.
</doc>
<doc id="353" genre="news" gender="F">
STANDPUNT. We blijven de mobiliteitsproblematiek voor u volgen
Het zou kunnen dat er zich in de laatste weken voor de gemeenteraadsverkiezingen van 14 oktober nog een ander thema opdringt, maar als dat niet gebeurt, zal mobiliteit hét onderwerp zijn waarover politici in de stad én de provincie Antwerpen het meest zullen debatteren. Het permanente verkeersinfarct in en rond Antwerpen beroert intussen de hele regio. Tot ver in de Kempen leiden de files op de Antwerpse Ring tot sluipverkeer, luchtvervuiling en onveilige situaties. Gelukkig is er vorig jaar eindelijk een akkoord gesloten over de grote infrastructuurwerken voor Antwerpen, maar de voordelen daarvan zullen we pas over enkele jaren voelen. Het is nu kwestie van snel en efficiënt de problemen aan te pakken die er zijn. Een van die problemen is de verkeersveiligheid. Na drie dodelijke ongevallen met fietsers in het najaar van 2017 vroeg Gazet van Antwerpenhaar lezers om gevaarlijke kruispunten en situaties te melden.
</doc>
<doc id="354" genre="news" gender="M">
Vrouw (24) uit Boechout ligt in coma na extreme sport in Peruviaanse woestijn
De 24-jarige Evi De Preker uit Boechout is zwaargewond geraakt toen ze in de Peruviaanse woestijn zwaar ten val kwam tijdens het sandboarden. De jonge globetrotter maakte te veel snelheid en crashte tegen de muur van een hotel. Het ongeval vond plaats in Huacachina, een oase in de woestijn van Peru. Het dorpje is helemaal omgeven door enorme bergen zand en is daardoor razend populair bij avontuurlijke reizigers die er komen sandboarden. Sandboarden is vergelijkbaar met snowboarden, alleen glijd je bij sandboarden niet door de sneeuw, maar over het fijne zand.
</doc>
<doc id="355" genre="news" gender="M">
Lieven Van Gils bijna onherkenbaar na wespensteek
Moet je na een wespensteek wel of niet naar een dokter hollen? “Neen”, dacht tv-presentator ­Lieven Van Gils. Het resultaat van die reflex ziet u op de foto’s hier­boven, waar Van Gils amper herkenbaar op staat. “Ik werd vorige week gestoken tijdens het joggen”, vertelt de presentator van de talkshow op Eén. “En ik was verrast door de gevolgen: mijn lip begon geweldig op te zwellen. Maar toen mijn vrouw thuis de angel had verwijderd, verminderde dat langzaam maar zeker. Omdat ik had gelezen dat je niet naar de dokter hoeft als een steek enkel wat zwelling geeft en ik ­verder geen koorts of andere reacties had, ben ik gewoon gaan slapen. Maar ’s nachts werd ik dan om vier uur wakker met een lip die op springen stond. Ik ben wakker gebleven en besefte ’s morgens dat ik naar een dokter moest. Niet alleen mijn lip was gezwollen, ook mijn ­wangen, mijn nek, mijn hele gezicht. De dokter zei dat ik beter meteen was langsgekomen, dan had hij me een spuit met cortisone ­kunnen geven.” De raad die doorgaans ook wordt ­gegeven: reageerde je eerder al heftig op een wespensteek, dan stap je het best meteen naar de dokter. “Maar ik was al eerder gestoken en toen gebeurde er niets. Was ik toen ook al allergisch? Of ben ik het door deze steek geworden? Ik weet het niet.” Veel vragen. En omdat er deze zomer ook veel wespen zijn, gaat Van Gils vanavond op tv op zoek naar een antwoord op de vraag wat u nu ­eigenlijk moet doen na een wespensteek. Van Gils & gasten, om 22.15u op Eén
</doc>
<doc id="356" genre="news" gender="M">
“Laundry Day had zijn ziel verloren, maar we zijn weer op de goede weg”
21 jaar nadat het als een gratis feestje in de Antwerpse Kammenstraat met 400 bezoekers begon, is Laundry Day uitgegroeid tot een uit de kluiten gewassen festival – sinds 2015 op Middenvijver, Linkeroever – met verschillende podia en een indrukwekkende affiche. Ook zaterdag was het weer van dat, met een mix van grote namen en jong talent in zowat elk genre, van techno over drum-’n-bass en dancehall tot nederhop. Zo’n 22.500 bezoekers zagen en hoorden dat het goed was. Met zoveel feestvierders zit het festival duidelijk weer in de lift. Nog niet zo lang geleden was dat heel anders, vertelt organisator Wim Van der Borght: “Op een ­gegeven moment had Laundry Day wel 65.000 bezoekers, maar rond 2016 had het zo’n beetje zijn ziel verloren. Vorig jaar hebben wij het overgenomen en die ­identiteitscrisis aangepakt. Dat was niet eenvoudig en nogal ­kostelijk, maar ik denk dat we weer op de goede weg zitten.
</doc>
<doc id="357" genre="news" gender="F">
Spotlicht op jarige kathedraal
Meer dan 30.000 bezoekers woonden zaterdag het feestgedruis bij op de vijfhonderdste verjaardag van de Onze-Lieve-Vrouwetoren. De kathedraal kreeg een nieuwe sfeerverlichting als bijzonder cadeau. Met taart, sfeervol ballet, spectaculair luchttheater, een flashmob met meer dan honderd dansers, een twee uur durend beiaardconcert en een optreden van Tourist LeMC vierde de stad zaterdag de vijfhonderdste verjaardag van de Onze-Lieve-Vrouwetoren. Rijenlang aanschuiven voor een stukje van de gigantische taart op de Grote Markt, met als pronkstuk een chocoladen replica van de kathedraal, hadden meer dan drieduizend zoetekauwen er graag voor over.
</doc>
<doc id="358" genre="news" gender="F">
Wilders op campagne met Vlaams Belang
Omringd door een leger fotografen en veiligheidsmensen bezocht de Nederlandse politicus Geert Wilders (PVV) zondag de Vogelenmarkt samen met collega-politici van het Vlaams Belang. Op die manier was Filip Dewinter verzekerd van genoeg aandacht voor de start van zijn campagne. De Antwerpse politie nam geen enkel risico bij het bezoek van Wilders aan Antwerpen. De markt was deels met hekken afgesloten, overvalwagens blokkeerden de omringende straten, het wemelde van de politiemensen en er cirkelde constant een helikopter in de lucht. “Ik ben hier omdat ik hoop een steentje bij te dragen aan het succes van het Vlaams Belang in Antwerpen”, zei Geert Wilders na aankomst.
</doc>
<doc id="359" genre="news" gender="M">
“Leerlingen  moeten geen  helm opzetten”
De kinderen van Het Oogappeletje kunnen vandaag wel degelijk aan het nieuwe schooljaar beginnen in gloednieuwe lokalen. Al zullen de 258 leerlingen van de gemeentelijke lagere school de komende maanden nog wel wat bouwvakkers moeten dulden op de speelplaats. De nieuwe vleugel in de Adolf Mortelmansstraat moest en zou af zijn tegen 1 september. Na problemen met onderaannemers leek die timing lang onhaalbaar, maar Brebuild, dat de regie in handen had, zette in augustus een tandje bij en dankzij die eindspurt kon schepen Marc Dierckx (Gemeentebelangen) zaterdag toch de officiële inhuldiging doen, in het bijzijn van leerlingen, ouders en leerkrachten.
</doc>
<doc id="360" genre="news" gender="M">
Ook in nieuw schooljaar is oppassen de boodschap
Fietsers die geregeld langs het Albertkanaal in Olen fietsen zullen nog tot het voorjaar rekening moeten houden met de omleiding die er al geruime tijd van kracht is. Na het bouwen van de nieuwe brug verbreedt De Vlaamse Waterweg het kanaal vlak bij het Shopping Park. Onder de brug in Buul is het jaagpad daarom al lang volledig afgesloten. “De omleiding is verschillende kilometers lang en loopt door een drukke industriezone waar met de regelmaat van de klok vrachtwagens gestationeerd staan op het fietspad”, zegt Joris Van der Flaas die dagelijks langs het Albertkanaal van Meerhout naar Grobbendonk fietst. “Op de werf zien we maar weinig beweging.
</doc>
<doc id="361" genre="news" gender="M">
Oude scoutslokalen gaan tegen  de vlakte, mooie toekomst wenkt
De Herentalse scoutsgroep 5de en 12de Kempen, ook bekend als Reynaert-Adinda, sloopt momenteel de oude lokalen op de Wijngaard. Het nieuwe jaar start in een nieuwbouw, maar wel met een noodzakelijke ledenstop. De scouts en gidsen van de 5de en 12de Kempen houden volgend weekend hun traditionele overdracht, waarbij de leden doorschuiven en nieuwe leidingploegen aan zet komen. Een week later neemt de jeugdbeweging de nieuwe lokalen in gebruik die de voorbije achttien maanden op de site op de Wijngaard zijn opgetrokken. Dit knappe honk met de naam Malpertuus wordt vanaf zondag 16 september de vaste uitvalsbasis van de honderden jongens en meisjes.
</doc>
<doc id="362" genre="news" gender="M">
Vijftig meter lange speel-leerstraat vormt hart van nieuwe school
Bij de GO! Freinetschool Triangel in Booischot (Heist-op-den-Berg) kan het nieuwe schooljaar starten in een nieuwbouw. Leerlingen, ouders en omwonenden mochten zaterdag al een kijkje komen nemen. Laat het schooljaar nu maar beginnen! Dat was een veelgehoorde uitspraak tijdens de open dag op de school. De nieuwbouw bleek duidelijk een verademing te zijn voor alle gebruikers. De bezoekers hadden hapjes bij voor een , waarbij alles gedeeld wordt. “In het oude gebouw hoorden we soms de marters lopen onder het dak. Het was er echt heel oud. Toen we de plannen van de nieuwe school zagen, was al duidelijk dat dit iets heel anders zou worden.
</doc>
<doc id="363" genre="news" gender="M">
Opvangcentrum probeert tamme rode wouwen te verwilderen
De open dag in het opvangcentrum voor vogels en wilde dieren VOC Neteland in Herenthout lokte zondag meer dan 1.500 mensen. Drie rode wouwen waren er de blikvangers. De rode wouw is een trekvogel uit de familie van de arendachtigen. “De drie wouwen die wij momenteel verzorgen zitten hier van in april”, vertelt Mieke De Wit van het VOC Neteland. “Ze behoren tot een groep van vijf die in de buurt van Vosselaar bij Turnhout zijn gevonden.” De twee andere vogels worden verzorgd in het VOC in Kapellen. Het vangen van de roofvogels was eenvoudig.
</doc>
<doc id="364" genre="news" gender="M">
“In onze jeugdjaren zat het hier vol knappe soldaten”
De tachtigste verjaardag van de voormalige Blairon-kazerne kon op heel wat belangstelling rekenen, vooral van Turnhoutenaars die benieuwd waren naar het verleden van het stadskantoor. Op het programma van de viering stonden gidsbeurten door de campus, een tentoonstelling over de geschiedenis van het opleidingscentrum en muziek van de Koninklijke Muziekkapel van de Belgische Luchtmacht op het binnenplein. In het zonnetje genieten Staaf en Lizette van het optreden van het 43-koppige harmonieorkest. “Die mannen van de luchtmacht zijn echte professionals, die hebben allemaal conservatorium gedaan”, weet Staaf. Voor hem is de campus bekend terrein.
</doc>
<doc id="365" genre="news" gender="M">
26 patiëntjes filmen zichzelf
In het voorjaar toonde VTM al ‘Helden van de kinderkliniek’. Maandag start op Eén ‘Kinderziekenhuis 24/7’, gemaakt door 100.000VOLTS.tv, het productiehuis van Stef Soetewey dat ook ‘Spoed 24/7’ en ‘Politie 24/7’ maakte. Docureeks 26 patiëntjes filmen zichzelf0 In het voorjaar toonde VTM al ‘Helden van de kinderkliniek’. Maandag start op Eén ‘Kinderziekenhuis 24/7’, gemaakt door 100.000VOLTS.tv, het productiehuis van Stef Soetewey dat ook ‘Spoed 24/7’ en ‘Politie 24/7’ maakte.
</doc>
<doc id="366" genre="news" gender="F">
Waarom mag Wilders blijven pesten?
Akke Veerman (72), klinisch psycholoog en kinderpsychoanalytica, stuurt me een mail waaruit zowel verbazing als bezorgdheid spreekt. „Het gedrag van meneer Wilders”, schrijft ze, „waarom benoemen we dat als vrijheid van meningsuiting terwijl het onder pesten, hitserij of belediging zou kunnen vallen?” Nu weer die cartoonwedstrijd. Al is die afgeblazen, het kwaad is geschied. Mensen zijn boos en gekwetst en willen terugslaan. Ze kan niet begrijpen waarom hem geen grenzen worden gesteld. Wie moet ze stellen, vraag ik als ik haar spreek, zondagochtend. „Grapperhaus”, zegt ze. „En Rutte. Wat zou ik het juist vinden als zij tegen Wilders zouden zeggen dat hij moet ophouden. Laten ze maar een moreel oordeel vellen. Je mag je mening uiten, maar pesten doen we niet in Nederland.”
</doc>
<doc id="367" genre="news" gender="M">
Aandeel Aston Martin: ook een hebbedingetje?
Deze rubriek belicht iedere maandag beursfondsen die in de belangstelling staan. Deze keer: Aston Martin Er zijn weinig mensen die géén Aston Martin op hun oprit zouden willen – en er zijn er nog minder die zich er eentje kunnen veroorloven. Met deze woorden liet topman Andy Palmer bij de presentatie van de halfjaarcijfers woensdag geen ruimte voor twijfel: een Aston Martin is niet voor iedereen. De prijs van het nieuwste model van de Britse bolide begint bij zo’n 128.000 euro, maar kan zo oplopen tot 345.000 euro.
</doc>
<doc id="368" genre="news" gender="M">
‘Mijn bankrekening ziet er niet florissant uit’
Verdienen & uitgeven Toen hij voor een bank werkte verdiende Lucas Hirsch (43) uit Haarlem „krankzinnig veel”, nu leeft hij als dichter onder de armoedegrens. Hij geeft zijn geld graag uit aan designerkleding. ‘Tot 2012 werkte ik voor een grote bank. Ik deed graafwerk naar oligarchen en Saoedische prinsen waar een zweem van corruptie omheen hing. Het was goed geld verdienen, krankzinnig veel, en alles ging op: pakken, etentjes, dure hotels tijdens een reis door Amerika.
</doc>
<doc id="369" genre="news" gender="F">
Schaamte trekt zich weinig aan van schuld
Op de BBC was een reportage te zien over kamp Moria op Lesbos. Een medewerker van Artsen zonder Grenzen zegt daarin dat het erger is dan alles wat hij ooit heeft meegemaakt, erger dan de ebola-uitbraak destijds in Afrika. Maar eerst zag je beelden van bootjes in een Grieks haventje en een voice-over die iets zei over ‘het vakantieparadijs Lesbos’. En dat is het.
</doc>
<doc id="370" genre="news" gender="F">
Paul wilde wraak met die foto van zijn ex
Paul zette een link op Facebook naar een foto waarop zijn ex te zien was met blote borsten. Daarbij schreef hij teksten als „Silly girl, bitch. I will crush you.” Vechtscheidingen spelen zich bij de rechtbank meestal achter gesloten deuren af, bij de familierechter. De scheiding van Paul (44) en de moeder van zijn twee kinderen heeft zich inmiddels vertakt naar het strafrecht. Hij moet zich vandaag bij de politierechter verantwoorden voor het beledigen van zijn ex en twee agenten en verzet met geweld bij een aanhouding. Politierechter: E. van den Brink Officier van justitie: J. van Luijn Advocaat verdachte: B. Yazir
</doc>
<doc id="371" genre="news" gender="F">
Verbouwing tot ambassade brengt schade toe aan rijksmonument
Monumentenzorg De Israëlische ambassade verhuist en de nieuwe plek wordt ingrijpend verbouwd – voor de veiligheid. Maar de villa is een rijksmonument. Op Plein 1813 in Den Haag, rondom het monument waarmee de stichting van het Koninkrijk der Nederlanden wordt herdacht, staan vier witte stadsvilla’s. Eén is de residentie van de Britse ambassadeur, schuin er tegenover woont zijn Pakistaanse collega. De derde, waar oud-minister Joseph Luns ooit woonde, is van een particulier.
</doc>
<doc id="372" genre="news" gender="M">
1.200 dode varkens door een storing in de boerloze stal
Veehouderij In een varkensstal in het Brabantse Haaren gaat alles automatisch. Maar als het systeem hapert, kan het heel erg misgaan. Honderden karkassen van varkens liggen opgestapeld tegen een stal in het Brabantse Haaren. Het is te zien op een foto die midden juli is gemaakt door buurtbewoners. Naar schatting twaalfhonderd varkens zouden in de Haarense stal zijn gestikt, nadat het ventilatiesysteem was uitgevallen.
</doc>
<doc id="373" genre="news" gender="M">
Waarom je internetverbinding verdwijnt in de trein
Mobiel internet Het bereik op stations en in tunnels is vaak ontoereikend. ProRail en mobiele netwerken beloven verbetering, maar snel internet komt traag tot stand. Alsof behalve de trein ook je telefoon op de rem gaat. Zo voelt het als je station Utrecht Centraal nadert: het 4G-symbool op je scherm verdwijnt en zakt terug naar 2G – de datasnelheid van twintig jaar geleden. Spotify hapert, Netflix stopt ermee, de browser loopt vast en de mail verzandt.
</doc>
<doc id="374" genre="news" gender="F">
Dit zijn broodtrommels die wél worden leeggegeten
Lunch Halfopgegeten boterhammen, broodjes die na ontleding zijn afgekeurd. In het ergste geval is de trommel de tas niet eens uit geweest. Drie experts over de lunchbox voor hun kinderen. Rachida Kharbouch (38) heeft met haar zus Najima een foodblog, Healthy Sisters . Ze heeft twee dochters (15 en 9) en een zoon (8).
</doc>
<doc id="375" genre="news" gender="M">
Goed om hulp vragen is een kunst
Een dakloze op het perron van Utrecht Centraal vroeg op een bijzonder effectieve manier om hulp. Een dakloze op het perron van Utrecht Centraal. Dat zie je niet vaak meer. Maar hij is er en hij loopt op mij af. „Mag ik je iets vragen?” „Ja, zeg het maar.” „Zou jij voor mij een broodje willen kopen? Ik heb geen geld.”
</doc>
<doc id="376" genre="news" gender="M">
Veilige thuishaven voor stumpertjes
NOORDHORN - Gepassioneerd dierenbeschermer Norma Miedema uit Noordhorn nabij Groningen heeft de zomerhitte doorstaan met haar opvallende span opvangdieren. „Maar het was zwaar. Een aantal dieren heeft het loodje gelegd”, vertelt ze bij haar bijzondere opvangboerderij. „Nu is het gelukkig weer koeler. Koelen tijdens de hitte was extra zwaar werk. En het is al een dagtaak!”
</doc>
<doc id="377" genre="news" gender="M">
’Aanval eenzame jihadist niet te voorkomen’
Amsterdam - Grote aanslagen zijn tot nu toe verijdeld in Nederland. De terroristische aanval in station Amsterdam Centraal van vrijdagmiddag is van het soort dat zelfs met de beste inlichtingendiensten nauwelijks valt te voorkomen, zeggen experts.
</doc>
<doc id="378" genre="news" gender="M">
Achteraf betalen ov is ’wens van de reiziger’
Utrecht - NS lanceert maandag ’saldoloos’ reizen op de ov-chipkaart. Die hoeft dan nooit meer opgeladen te worden. Elke maand krijgt de reiziger achteraf een rekening van NS. Het bedrag wordt automatisch afgeschreven.
</doc>
<doc id="379" genre="news" gender="M">
Meldpunt voor onbegrijpelijke overschrijvingen
Amsterdam - De Consumentenbond opent een meldpunt voor onbegrijpelijke overschrijvingen op de bankrekening. Die frustreren het inzicht van mensen in hun eigen financiële zaken, stelt de bond.
</doc>
<doc id="380" genre="news" gender="M">
Oud-rechercheurs in de rij voor cold cases
Amsterdam - Gepensioneerde politiemensen willen dolgraag meehelpen om de enorme berg aan onopgeloste moorden weg te werken. Enkele tientallen hebben zich gemeld bij de Nederlandse Politiebond (NPB).
</doc>
<doc id="381" genre="news" gender="M">
Saldoloos treinen
Utrecht - Het tijdrovende opladen van de ov-chipkaart behoort tot het verleden. Vanaf vandaag biedt NS alle reizigers de nieuwe dienst Flex aan. Reizen op saldo in trein, bus, tram en metro is niet meer nodig. Ook de verplichte borg is verdwenen. „Iedere reiziger die wil, kan zich nu aanmelden voor NS Flex. Het kost een euro per maand extra voor een abonnement, eenmalig tien euro voor mensen zonder abonnement. Ze krijgen maandelijks achteraf de rekening voor de ritten”, zegt NS-bestuurslid Tjalling Smit. Rover-voorman Walter Etty geeft zijn zegen. „De saldoloze ov-chipkaart is waar heel veel reizigers op wachten. Ik vind wel dat je de keuze moet hebben. Dat kan ook cash betalen zijn, of anoniem reizen.” Lees hier complete verhaal ’ Achteraf betalen ov is ’wens van de reiziger’ ’
</doc>
<doc id="382" genre="news" gender="F">
Ouders te lui om te fietsen
Amsterdam - Alle jaarlijkse campagnes van Veilig Verkeer Nederland en inspanningen van basisscholen ten spijt: ze zorgen er niet voor dat minder ouders hun kinderen ’s ochtends met de auto naar school brengen.
</doc>
<doc id="383" genre="news" gender="M">
‘Lily en Howick zijn ondergedoken’
De asielaanvraag van de kinderen is eerder definitief afgewezen. Ze moeten Nederland voor komende zaterdag verlaten, maar de autoriteiten weten niet waar ze nu zijn, schrijft het AD . De tieners Lili (12) en Howick (13), die elk moment uitgezet kunnen worden naar Armenië, zijn sinds zaterdag ondergedoken. Dat heeft hun moeder laten weten aan het AD .
</doc>
<doc id="384" genre="news" gender="M">
Gelijke kansen hoeven niet te botsen met onderwijs op niveau
Bij de start van het nieuwe schooljaar staat de kwaliteit van het Vlaamse onderwijs overal ter discussie. De analyse dat het niveau te laag ligt door een te grote focus op gelijke kansen – het idee dat iedereen over de lat moet – raakt duidelijk een gevoelige snaar.  In hun nieuwe boek komen de economen Kristof De Witte (KU Leuven) en Jean Hindriks (UCL) tot de vaststelling dat landen die erin slagen hun leerlingen te doen klimmen op de sociale ladder, tegelijkertijd ook betere schoolse prestaties bekomen. Excelleren en nivelleren staan dus helemaal niet haaks op elkaar.   ‘Vlaanderen blinkt vooralsnog uit in ongelijkheid’, stellen De Witte en Hindriks eerst vast. De sociaal-economische rijkdom van de ouders is nog te veel een indicator van het rapportcijfer.  Maar scholen die, zo blijkt uit hun onderzoek, het niveau constant hoog genoeg houden, veel aandacht besteden aan vaardigheden en knowhow, hooggekwalificeerde leraren inzetten en een gedifferentieerde pedagogische aanpak op maat van ieder kind hanteren, zullen zowel goed scoren op gelijke kansen als op kwaliteit.  In het vrije net – voornamelijk het katholiek onderwijs – presteert 38 procent van de scholen die deelnamen aan het Pisa-onderzoek, bovengemiddeld op beide bovenstaande domeinen. In het officiële net – bekend van onder meer het Gemeenschapsonderwijs – is dat 12 procent.   In een gesprek met deze krant verklaarde Dirk Van Damme, het hoofd van de onderwijsdivisie van de Oeso, dat ‘het de meest kwetsbare leerlingen zijn die de prijs betalen van een lage kwaliteit’. Hij pleitte ook voor een beter kwaliteitsbeleid in het Gemeenschapsonderwijs (Zie 'Smileys in plaats van punten? Waanzin). Deze resultaten sluiten daarop aan.  De dalende onderwijskwaliteit doet ook bij N-VA-voorzitter Bart De Wever alarmbellen afgaan. Volgens hem moet zijn partij in de volgende regeerperiode nog zwaarder wegen op het onderwijsthema. Daarmee maakt hij van onderwijs een inzet van de Vlaamse verkiezingen van volgend jaar. De partij wil nog deze regeertermijn werk maken van een betere algemene en vakkennis van de studenten die aan de lerarenopleiding beginnen.
</doc>
<doc id="385" genre="news" gender="M">
De Amerikaanse revelatie van de Vuelta: diepgelovige leerde ook in zichzelf geloven
Zes dagen had Ben King nodig om in deze Vuelta naam te maken. Na zijn winst op Alfacar dinsdag reed de 29-jarige Amerikaan van Dimension Data op La Covatilla nu Bauke Mollema murw in een man-tegen-mangevecht. Ben wie?  Zes dagen had Ben King nodig om in deze Vuelta naam te maken. Na zijn winst op Alfacar dinsdag reed de 29-jarige Amerikaan van Dimension Data op La Covatilla nu Bauke Mollema murw in een man-tegen-mangevecht. Ben wie? Ben King is een man met een verhaal. Er wenkte een schitterende toekomst voor de hardrijder uit Virginia, die in 2011 debuteerde in het RadioShack-team nadat hij een jaar eerder in de jeugdploeg van Livestrong nationaal kampioen was geworden vóór kerels als Hincapie en Leipheimer. Maar de diepgelovige King had snel in de gaten dat hij in dit vak enkel kon scoren als vrijbuiter. “Ik deelde vroeger altijd de kamer met Jens Voigt. Hij is het die me deze stijl van koersen heeft bijgebracht.
</doc>
<doc id="386" genre="news" gender="M">
Het ‘dominosyndroom’ waar Anderlecht nu al voor de tweede week op rij last van had
Het vernieuwde Anderlecht doorstaat zijn echte test momenteel niet zo goed. Na de 12 op 12 nu maar 1 op 6 tegen Club Brugge en Antwerp. Tegen The Great Old zakte paars-wit na de rust helemaal weg. Volgens coach Hein Vanhaezebrouck mist het elftal mannen die de ploeg negentig minuten dragen. Hij verwacht dat van Adrien Trebel, maar die lost zijn verwachtingen blijkbaar niet meer in.  Het vernieuwde Anderlecht doorstaat zijn echte test momenteel niet zo goed. Na de 12 op 12 nu maar 1 op 6 tegen Club Brugge en Antwerp. Tegen The Great Old zakte paars-wit na de rust helemaal weg. Volgens coach Hein Vanhaezebrouck mist het elftal mannen die de ploeg negentig minuten dragen. Hij verwacht dat van Adrien Trebel, maar die lost zijn verwachtingen blijkbaar niet meer in. Anderlecht was deze week boos. Boos omdat na de contractverlenging van Adrien Trebel zijn mooie jaarsalaris in de krant stond. Die hoge cijfers zorgen voor wat commotie in de kleedkamer, droegen bij aan het afspringen van Markovic, die ook veel wilde verdienen, en verhoogden de druk op de Franse middenvelder. Trebel was héél goed in het seizoensbegin, maar tegen Club Brugge en Antwerp was Vanhaezebrouck niet tevreden over hem. Volgens Hein kampt Anderlecht met het dominosyndroom.
</doc>
<doc id="387" genre="news" gender="M">
Wel al een ploeg voorgesteld, nog geen programma
Kaprijke - Wie het verkiezingsprogramma van Samen voor de gemeenteraadsverkiezingen van 14 oktober wil kennen, moet geduld oefenen. “De concrete plannen voor het beleid van de komende zes jaar maken we pas op 6 september bekend” vertelde Samen-voorzitter Evelyn Fiers bij de bekendmaking van de kandidaten. “We hebben hard gewerkt om de lijst zo sterk mogelijk samen te stellen”. We gaan voor negen vrouwen en acht mannen, geografisch netjes verdeeld over onze drie deelgemeenten. In de ploeg hebben we zes nieuwe kandidaten waarbij Cindy Van Hee als nieuwkomer de tweede plaats krijgt geflankeerd door de zetelende burgemeester Filip Gijssels op de eerste plaats en schepen Marnix Seels op de derde plaats. De bodem van de lijst is met de schepenen Ruebens en De Waele een stuk beton.” Nog volgens Fiers heeft de lijst een brede waaier een profielen van ondernemers, over zelfstandigen, landbouwers, studenten, zorgverleners en werknemers. Over de plannen voor de toekomst bleef Fiers voorlopig heel vaag. “We hadden bij de start van de vorige legislatuur een 100-punten programma opgesteld” besluit de voorzitter. “Na zes jaar stellen we vast dat zowat alle punten uitgevoerd, of in uitvoering zijn. Ook voor de komende zes jaar staat er nog heel wat op ons lijstje. Dat vertellen we pas tijdens een groots opgezette publieksvoorstelling van de kandidaten.” Over de tegenstander voor de op til zijnde verkiezingen was lijsttrekker Filip Gijssels iets duidelijker. “De samenstelling van de groep lijkt ons een merkwaardige combinatie. Zij zijn vooral tegen veel zaken heb ik al begrepen. Wij pakken het positiever aan en zijn voor veranderingen en verbeteringen.”
</doc>
<doc id="388" genre="news" gender="M">
Anderlecht geeft Markovic de schuld voor mislukte transfer
Veel Anderlecht-fans zijn ontgoocheld. Niet ­alleen door de 1 op 6 tegen Antwerp en Club Brugge, maar ook omdat de transfer van Lazar Markovic vrijdagavond op de valreep nog afsprong. Marc Coucke en Hein Vanhaezebrouck probeerden de teleurgestelde supporters te sussen.  Veel Anderlecht-fans zijn ontgoocheld. Niet ­alleen door de 1 op 6 tegen Antwerp en Club Brugge, maar ook omdat de transfer van Lazar Markovic vrijdagavond op de valreep nog afsprong. Marc Coucke en Hein Vanhaezebrouck probeerden de teleurgestelde supporters te sussen. Toen Marc Coucke vrijdag om 23.53 uur tweette dat de transfer van Lazar Markovic (24) alsnog was afgesprongen, regende het meteen reacties op Twitter. “Met hem konden we kampioen worden”, klonk het. “We hebben geen creatief paradepaardje. Alleen maar werkpaarden.” Tijdens zijn uitleenbeurt vorig seizoen had Markovic de harten van veel ­Anderlecht-fans veroverd. Coucke wou de supporters plezieren met zijn terugkeer, maar toen dat mislukte ontstond er meteen commotie. “Zalig geëngageerde fans”, tweette Coucke zaterdag. “We zijn klaar voor het seizoen. 16 inkomende spelers, 16 vertrekkers, 3 essentiële contracten verlengd en topjeugd 12 eerste contracten gegeven. Aanval en verdediging fel versterkt en middenveld behouden.” Snelle communicatie. Daarin is Marc Coucke erg bedreven. Extra spits Hein Vanhaezebrouck was toch een beetje ontgoocheld. “In de defensie en in het middenveld ben ik tevreden met de aanwinsten. Vooraan hadden we nog graag versterking gehad. Als je alles inzet op één speler en dat valt tegen, is er helaas geen oplossing. Pas op, dat is geen verwijt. Dat die speler hier niet zit, is maar de schuld van één iemand: de speler zelf.” Anderlecht wil het dus goedmaken met de fans. Het contract voor Markovic – 3 jaar met optie – lag klaar. De deal met Liverpool was er, maar uiteindelijk sprong alles af op de looneisen van Markovic. Die kende het salaris van Trebel en wilde ook een topcontract. “De voorzitter en Luc Devroe hebben alles gedaan om Markovic te overtuigen”, besloot Vanhaezebrouck. “Eerst hadden ze gewacht tot de prijs van Liverpool zo laag mogelijk was. Daarna deden ze bijna zotte dingen voor de speler zelf en het was nog niet genoeg. Dat is dan maar zo. Het afspringen is puur zijn eigen schuld.” Lazar Markovic zit nu weer bij Liverpool waar hij totaal geen toekomst meer heeft. Anderlecht moet andere oplossingen bedenken om de creativiteit aan te scherpen.
</doc>
<doc id="389" genre="news" gender="M">
CD&V gaat voluit voor de winst
Sint-Laureins - Als derde en laatste partij maakte de CD&V van lijsttrekker Patrick De Greve haar kandidaten bekend. “Een stevige groep waarmee we voluit voor winst willen gaan” zegt De Greve. Met de bekendmaking van de CD&V-kandidaten in Sint-Laureins kent de grensgemeente meteen alle kandidaten die in oktober meedingen naar een zitje in de gemeenteraad en het schepencollege. CD&V-kopman en kandidaat burgemeester Patrick De Greve wil met zijn team na zes jaar in de oppositie te hebben gezeten, opnieuw de bestuursdraad opnemen. “Bij de samenstelling van de lijst hebben we getracht om niet enkel mensen met inhoud te vinden” zegt de Greve. “We hebben er ook voor gezorgd dat elk van onze deelgemeenten duidelijk vertegenwoordigd is op de lijst. De mandatarissen van de vorige legislaturen kregen een plaats onderaan op de lijst. Zij hebben hun sporen in het verleden verdiend en dat zal ook de kiezer niet ontgaan zijn. De nieuwe kandidaten gaan hen op de lijst voor.” Met de Patrick Greve, Ingrid De Sutter, Lucie Robijn, Jeffry Van de Vijver en Gidy Bonte heeft elke Sentse deelgemeente een kandidaat in de top vijf van de lijst. Opmerkelijk is de overstap van Caroline Meire vanuit Samen in 2012 naar CD&V nu. Sint-Laureins krijgt, als we de partijen mogen geloven, een heel open verkiezingsstrijd. Net als hun collega’s van N-VA zegt ook De Greve de verkiezingsstrijd in te gaan zonder voorakkoord. “We hebben niet enkel stevige kandidaten” gaat de lijsttrekker verder. “Ons programma mag evenzeer gezien zijn. De leefbaarheid van de dorpskernen ligt ons na aan het hart. Veilige fietspaden, een item waarmee de toenmalige oppositie ons om de oren sloeg, zijn er nog steeds onvoldoende aanwezig. Reden genoeg dus om ook hierop opnieuw in te zetten. Uitbreiding van de voor- en naschoolse opvang, aandacht voor de vereenzaming van de ouderen en bedrijfszekerheid voor onze land- en tuinbouwbedrijven zijn eveneens punten die, naast zovele andere belangrijke thema’s, zeker onze aandacht zullen krijgen.”
</doc>
<doc id="390" genre="news" gender="F">
Stijn en Jurgen spelen airhockey tot ze er bijna bij neervallen, maar verpulveren wel het record
Gooik -  Oetingen ging zondagnamiddag helemaal uit de bol toen Stijn Dedobbeleer en Jurgen Lagrange het wereldrecord airhockey met maar liefst 20 uur verbeterden. Twee etmalen lang speelden ze het spel onafgebroken in een tent op het Kerkplein.  Oetingen ging zondagnamiddag helemaal uit de bol toen Stijn Dedobbeleer en Jurgen Lagrange het wereldrecord airhockey met maar liefst 20 uur verbeterden. Twee etmalen lang speelden ze het spel onafgebroken in een tent op het Kerkplein. De klok van de Sint-Ursmaruskerk sloeg vrijdag 16 uur toen Stijn Dedobbeleer en Jurgen Lagrange aan hun wereldrecordpoging begonnen. “Als we het 29 uur volhouden, weten we dat we de nieuwe wereldrecordhouders zijn”, klonk het strijdvaardig. “Het huidige record onafgebroken airhockey spelen staat op naam van twee Canadezen die het 28 uur vol hielden.” “Om het nieuwe record meteen wat veiliger te stellen en moeilijker verbreekbaar te maken, beslisten we om voor 48 uur te gaan. Dat is een verbetering met twintig uur.” Tik van de hamer Het plannetje lukte. Zaterdagavond 21 uur werd vrij moeiteloos gehaald, zonder al te erge lichamelijke klachten en zonder al te veel vermoeidheid. “De tent op het Kerkplein zat constant vol met mensen die ons kwamen steunen’, vertellen Stijn en Jurgen. “Dat heeft ons echt een boost gegeven.” “De stress was er zaterdagavond al af omdat we wisten dat we het record sowieso beet hadden. Geen haar op ons hoofd heeft er toen aan gedacht om te stoppen. Die vooropgestelde 48 uur wilden we echt wel halen. We kregen het vooral lastig op zondagmorgen, tussen 4 uur en 8 uur, toen alle vrienden naar huis waren en we met enkelen van de organisatoren overbleven.” Vooral Stijn kreeg rond 5 uur zondagochtend een tik van de hamer. “Normaal mochten we vijf minuutjes per uur pauzeren, maar we konden die tijd ook opsparen. Zo hebben we bij de start van de recordpoging beslist om vrijdag zes uur aan een stuk door te doen, zodat we wat extra rusttijd hadden voor wanneer de vermoeidheid toesloeg.” Verder op adrenaline “Dat bleek een goede zet, want Stijn kon de extra rust op dat moment goed gebruiken. Het heeft hem er helemaal doorgehaald’, vertelt Jurgen. “Na de middag op zondag deden we verder op adrenaline, omdat we wisten dat ons doel binnen handbereik lag. Al die mensen die ons een hart onder de riem kwamen steken, dat was gewoon super.” Om 16 uur telde de hele tent luidkeels mee af. Stijn en Jurgen werden gevierd als echte wereldkampioenen. De opbrengst van de wereldrecordpoging schenken ze binnenkort aan drie goede doelen. Stijn trok na afloop snel naar huis. Hij is leerkracht en ook voor hem begint vandaag het nieuwe schooljaar. Jurgen hielp ondanks zijn prestatie nog bij de afbraak van de tent. Of Oetingen volgend jaar een nieuwe recordpoging mag verwachten? “Waarschijnlijk bouwen we nu even een sabbatjaar in, maar niets sluit uit dat we er in 2020 opnieuw staan”, aldus Jurgen.
</doc>
<doc id="391" genre="news" gender="M">
Landbouwer die gewond raakte na aanvaring met buur tijdens aardappeloogst dient klacht in
Wemmel / Merchtem -  Loonwerker Emiel De Clerck (61), die tijdens de aardappeloogst in Wemmel een klap op het hoofd kreeg van buurtbewoner Paul Maupertuis (84), neemt een advocaat in de arm. Maupertuis zegt te hebben gehandeld “uit zelfverdediging”, maar dat wordt betwist.  Loonwerker Emiel De Clerck (61), die tijdens de aardappeloogst in Wemmel een klap op het hoofd kreeg van buurtbewoner Paul Maupertuis (84), neemt een advocaat in de arm. Maupertuis zegt te hebben gehandeld “uit zelfverdediging”, maar dat wordt betwist. Op dinsdag 28 augustus was loonwerker Emiel De Clerck (61) met zijn team op een 15 hectare groot veld al voor de vierde dag op een rij aardappelen aan het oogsten. Het perceel in Hamme (Merchtem) grenst aan de Molenweg in Wemmel. Daar schuiven op de smalle straat ook vrachtwagens aan die de aardappelen verzamelen. Buurtbewoner Paul Maupertuis (84) woont tegenover het perceel en maakte er zijn beklag over dat de vrachtwagens zijn oprit versperden. “Ze hebben hier van ‘s ochtends tot ‘s avonds geoogst en plaatsten de vrachtwagen pal voor onze oprit”, aldus de man. “Wij konden niet buiten of binnen, zelfs niet met een kruiwagen voor het snoeien van de haag.” “In wurggreep genomen” “Toen we vroegen om de vrachtwagens te verplaatsen, deden ze dat wel, maar ik vroeg aan de eigenaar van het perceel om de vrachtwagens langs de andere zijde te laten aanrijden, zodat ze de straat niet langer zouden blokkeren. Maar er gebeurde niets. Ik belde ook naar de politie omdat onze oprit al die dagen versperd werd door de vrachtwagens.” “Ik ging dinsdagavond zelf het veld op, met mijn klompen en zaklamp, om de loonwerker erover aan te spreken. Toen werd ik in een wurggreep genomen en heb ik met mijn zaklamp geslagen, om me te bevrijden.” Zelfverdediging, dus? “Klopt niet”, zegt slachtoffer Emiel De Clerck. “Ik heb de boze buur gesommeerd om van mijn veld te gaan toen hij voor de zoveelste keer kwam klagen”, zegt De Clerck. “Hij bleef staan, ik nam z’n mouw vast en trok eraan om hem weg te leiden. Hij sloeg meteen met de zaklamp op mijn hoofd. Mijn medewerkers konden die lamp van hem afnemen. En toen kwam de politie.” “Negen hechtingen nodig” Een verhaal dus van ‘woord tegen woord’, maar het krijgt wel een staartje. “Ik neem een advocaat in de arm”, zegt Emiel De Clerck. “Ik ben die avond nog naar de dokter gegaan en had negen hechtingen nodig om de wonde te dichten. Ik ben al zeker tot vrijdag werkonbekwaam.” “Maar ik ben een zelfstandig loonwerker, en net nu ligt er veel werk op de plank met de oogst en het bewerken van velden. Ik wil trouwens een scan van mijn hoofd laten nemen, want de hoofdpijn is niet te harden.” Buurtbewoner Mauperius hekelt het beeld dat van hem wordt opgehangen na het incident. “Ik ben echt niet agressief, zoals eerder in de krant is geschreven. Over twee maanden word ik 85 jaar. Ik wil met iedereen in vrede leven en ik ben niet haatdragend.” Buurtonderzoek De Clerck blijft het incident veroordelen: “Het is wel erg dat hij zo uithaalt naar landbouwers die hun brood proberen te verdienen. Ik ben loonwerker en het perceel in de Molenweg wordt door verschillende collega’s bewerkt. Ik heb van hen ook al gehoord dat het ‘geen gemakkelijke buur is’.” De politie zal een bijkomend buurtonderzoek opzetten en alle partijen opnieuw verhoren
</doc>
<doc id="392" genre="news" gender="M">
Minuut stilte voor verkeersslachtoffers op kruispunt des doods: “Heel emotioneel, maar het doet deugd”
Kuurne -  Met zo’n 250 waren ze, de familie en vrienden van de onlangs verongelukte Ludwine voorop. In stoet wandelden ze de R8 op, legden een bloem neer en hielden twee keer een minuut stilte. Een roep naar een oplossing voor de verkeerssituatie, die er binnenkort komt.  Met zo’n 250 waren ze, de familie en vrienden van de onlangs verongelukte Ludwine voorop. In stoet wandelden ze de R8 op, legden een bloem neer en hielden twee keer een minuut stilte. Een roep naar een oplossing voor de verkeerssituatie, die er binnenkort komt. IJzig stil. Zelfs de motoren van de vele auto’s bleken even geen lawaai meer te maken. Met zo’n 250 actievoerders werd een minuut stilgestaan op het kruispunt van de R8 met de Brugsesteenweg in Kuurne. Daarna stapten ze richting het kruispunt met de Heirweg, waar nog een minuut stilte volgde. Een protestactie voor een veiligere verkeerssituatie, maar veel meer was het een moment om eens stil te staan bij de tientallen slachtoffers die het ‘kruispunt des doods’ maakte.
</doc>
<doc id="393" genre="news" gender="M">
Gordelfestival lokt 28.000 deelnemers
Beersel -  De zesde editie van het Gordelfestival was met 28.000 deelnemers de meest succesvolle editie tot nu toe. Jonge gezinnen met kinderen zakten massaal af naar het provinciedomein van Huizingen.  De zesde editie van het Gordelfestival was met 28.000 deelnemers de meest succesvolle editie tot nu toe. Jonge gezinnen met kinderen zakten massaal af naar het provinciedomein van Huizingen. Het Gordelfestival - de opvolger van de Gordel - blijft aan populariteit winnen. Organisatoren vzw De Rand, de provincie Vlaams-Brabant, Sport Vlaanderen en Flanders Classic telden naar schatting 28.000 wandelaars, fietsers en lopers. Dat zijn er goed tweeduizend meer dan de 26.000 deelnemers van vorig jaar. Het maakt van de editie van dit jaar de meest succesvolle van de zes, al worden recordcijfers van de voormalige Gordel lang niet benaderd. Een van de traditionele blikvangers is en blijft de Gordelklassieker van 100 kilometer door de groene Vlaamse rand rond Brussel, al stak die voor het tweede jaar op rij in een nieuw kleedje. In pelotons De tocht werd in pelotons van 125 personen gereden, waardoor de fietsers nergens halt moesten houden. Er schreven zich 700 fietsers in, goed voor zes pelotons. Bij de deelnemers onder anderen wielerlegende Johan Museeuw en Vlaams minister en Beerselaar Ben Weyts (N-VA). Behalve enkele kleine valpartijen is het Gordelfestival ook zonder incidenten verlopen. De organisatoren toonden zich gisteravond alvast tevreden. “Van de zes edities is dit degene met de meeste bezoekers”, stelt Eddy Frans, directeur van vzw De Rand. “Dat komt onder meer door de in focusgemeente Tervuren. Voor het tweede jaar op rij hadden we ook stralend weer, wat een belangrijke factor is.” Kaatje van Ketnet “De extra aandacht voor kinderen heeft ook zijn effect niet gemist. Vooral in Huizingen waren de kleinsten talrijk aanwezig”, aldus nog Frans. In het kidsdorp in het provinciedomein van Huizingen was het inderdaad enorm druk, door het ruime aanbod aan animatie en workshops. Ook de optredens voor kinderen vielen enorm in de smaak. Onder anderen Ketnet-figuur Kaatje mocht om half drie optreden voor een vol grasveld, en later in de namiddag deed de Ketnetband dat nog eens fijntje over. Toch konden jonge mama’s en papa’s ook de rust opzoeken. Voor het eerst werd in het Gordeltrefpunt van Huizingen een babydorp aangekleed met een verzorgings- en speelhoekje en een afgeschermde relaxhoek waar moeders in alle rust borstvoeding konden geven. Proef de streek-routes Het domein van Huizingen was ook tijdens deze editie van het Gordelfestival een centraal trefpunt van waaruit veel van fiets- en wandelroutes vertrokken in een lus langsheen de vele troeven van de streek. De lokale brouwerijen lokten veel volk tijdens de -routes.
</doc>
<doc id="394" genre="news" gender="M">
Bouwvallige kloostergang wordt buurthuis voor Ekkergem
Gent -  Een kloostergang in een buurtparkje achter de kerk van Ekkergem die na een halve eeuw verwaarlozing op instorten staat, wordt uiteindelijk toch door de Stad gerestaureerd. Omdat het om een beschermd stadsgezicht gaat, hangt daar een prijskaartje van bijna 1 miljoen euro aan vast. Bedoeling is de kloostergang na restauratie in te richten tot een buurtcentrum.  Een kloostergang in een buurtparkje achter de kerk van Ekkergem die na een halve eeuw verwaarlozing op instorten staat, wordt uiteindelijk toch door de Stad gerestaureerd. Omdat het om een beschermd stadsgezicht gaat, hangt daar een prijskaartje van bijna 1 miljoen euro aan vast. Bedoeling is de kloostergang na restauratie in te richten tot een buurtcentrum. In 2013 werd de Gentse burgemeester persoonlijk opgeroepen voor een politieverhoor. Er was een klacht binnengekomen over een muur van een oud klooster in het Ekkergemparkje die dreigde om te vallen. “Als eigenaar is de Stad Gent verantwoordelijk voor het onderhoud van haar gebouwen”, zegt schepen Martine De Regge (SP.A), verantwoordelijk voor het stedelijk patrimonium. “Er is nadien effectief een dwangbevel gekomen om dat gebouw te beveiligen tegen instorting.
</doc>
<doc id="395" genre="news" gender="F">
Wilders op campagne met Vlaams Belang
Omringd door een leger fotografen en veiligheidsmensen bezocht de Nederlandse politicus Geert Wilders (PVV) zondag de Vogelenmarkt samen met collega-politici van het Vlaams Belang. Op die manier was Filip Dewinter verzekerd van genoeg aandacht voor de start van zijn campagne. De Antwerpse politie nam geen enkel risico bij het bezoek van Wilders. De markt was deels met hekken afgesloten, overvalwagens blokkeerden de omringende straten, het wemelde van de agenten en er cirkelde constant een helikopter in de lucht. “Ik ben hier omdat ik hoop een steentje bij te dragen aan het succes van het Vlaams Belang in Antwerpen”, zei Wilders. “Die partij is de enige die het lef heeft om de problemen met de islam bij naam te noemen. Ik hoop dat de 24.
</doc>
<doc id="396" genre="news" gender="M">
NS start met &#8216;saldoloos&#8217; reizen
Met NS Flex is het mogelijk pas achteraf te betalen voor gemaakte reizen. Sinds vorig jaar liep een proef met het ‘saldoloos’ reizen. Vanaf maandag is het mogelijk om bij reizen met het openbaar vervoer pas achteraf te betalen. Hierdoor hoeven reizigers geen saldo van minstens 10 of 20 euro, afhankelijk van het abonnement, meer op hun ov-chipkaart te hebben staan om te kunnen instappen. Dat meldt spoorvervoerder NS maandag .
</doc>
<doc id="397" genre="news" gender="F">
Reuters-journalisten in Birma veroordeeld tot zeven jaar cel
De Nederlandse ambassade heeft laten weten de uitspraak te betreuren. De journalisten deden verslag van de gewelddadigheden tegen de Rohingya. Twee journalisten van persbureau Reuters zijn maandag in Myanmar schuldig bevonden aan het schenden van staatsgeheimen. De rechtbank heeft ze veroordeeld tot zeven jaar cel, meldt Reuters. De twee deden verslag van de crisis in Myanmar en de gewelddadigheden tegen de Rohingya.
</doc>
<doc id="398" genre="news" gender="M">
Grote brand in Nationaal Museum Rio de Janeiro
Het museum bezat enkele van de oudste fossielen die ooit in Brazilië zijn gevonden. Ook had het een grote verzameling Braziliaanse en precolumbiaanse archeologie in beheer. Bij een grote brand is het Nationaal Museum in Rio de Janeiro ernstig beschadigd geraakt. Het is nog niet bekend hoe ernstig de schade is in het twee eeuwen oude Braziliaanse museum, dat onder meer Grieks-Romeinse en Egyptische artefacten herbergt. Dat meldt het museum maandag in een verklaring .
</doc>
<doc id="399" genre="news" gender="M">
Rosékes zoeken voetbalsters en sponsors
Hoegaarden - De Hoegaarden Rosékes spelen recreatief voetbal op het kunstgrasterrein van SC Out-Hoegaarden aan de sporthal aan de Tiensestraat. Oproep van Hoegaarden Rosékes: "We gaven het afgelopen weekend de aftrap van ons tweede voetbalseizoen. We starten waar we vorig seizoen zijn geëindigd: iedere vrijdag recreatief voetbal. Heb je dus geen voetbalervaring, -verstand of -talent, maar wel een grote portie enthousiasme om wat aan je “balgevoel” te werken? Kom dan zeker eens proberen! Eigen schoeisel met nopjes meebrengen, scheenlappen zijn (nog) niet nodig." Behalve speelsters is de club op zoek naar sponsors om de financiën te verloichten. Geïnteresseerden kunnen zich aanmelden via (31 leden).
</doc>
<doc id="400" genre="news" gender="M">
ANALYSE. “Voor het eerst dit seizoen zagen we een wankele Antwerp-defensie”
Na elke speeldag laat onze Antwerp-watcher Gert Gysen zijn licht schijnen over de prestaties van de Great Old. Ditmaal fileert hij vakkundig de topper op bezoek tegen Anderlecht.
</doc>
<doc id="401" genre="news" gender="M">
Het is verleidelijk eindeloos de wijsheden van Zomergast  Esther Perel    uit te tikken
Zap Esther Perel (60) is een van de beroemdste psychotherapeuten van haar generatie. Aan het einde van Zomergasten weten we wat ze vindt, maar niet goed wie ze is. Dat was snel. Binnen vijf zinnen was Zomergast Esther Perel bij het orgasme beland – in haar uitleg waarom ze het minder graag heeft over seks (een daad, daar kwam dat orgasme ter sprake) dan over erotiek. „Dieren hebben seks”, doceerde Perel, „wij hebben erotische verbeelding. Mensen willen iets voelen, niet iets doen.”
</doc>
<doc id="402" genre="news" gender="M">
Reageren op artikelen op nrc.nl? Het kan voortaan (met mate)
Als bezoeker van onze site heeft u het misschien al opgemerkt: sinds vorige week kunt u op sommige artikelen reageren. Zo vroegen we aan onze lezers wat ze vinden van het idee om vaccinaties te verplichten , hoe universiteiten kunnen voorkomen dat hun toponderzoekers gekaapt worden en wat ze denken van voorstellen van D66 om de democratie te vernieuwen.
</doc>
<doc id="403" genre="news" gender="M">
De populairste boer aller tijden is bekend: cowboy breekt record in ‘Boer zkt Vrouw’
De populairste boer van Boer zkt Vrouw - De Wereld Rond heeft een naam. Meer nog: nooit eerder kreeg een boer in de geschiedenis van het VTM-programma zo veel brieven. Cowboy Jan (30) uit Australië ploegde zich door 789 brieven, fotoboeken en dozen.  De populairste boer van heeft een naam. Meer nog: nooit eerder kreeg een boer in de geschiedenis van het VTM-programma zo veel brieven. Cowboy Jan (30) uit Australië ploegde zich door 789 brieven, fotoboeken en dozen. Met 1.502 brieven voor vijf boeren was deze editie van sowieso al goed voor een record. Daar komt nu een nieuw record bij, want meer dan de helft van de postzakken vertrok naar één boer. Die luistert niet verrassend naar de naam Jan; we laten zijn achternaam achterwege om vooral zijn privacy op het internet te beschermen. Jan is 30, komt uit ­Leuven en is boer en cowboy in ­Australië. De man is bijna vier jaar vrijgezel.
</doc>
<doc id="404" genre="news" gender="M">
Leuvenaar Jan uit Australië vestigt met 789 brieven record in ‘Boer zkt Vrouw’
De populairste boer van heeft een naam. Meer nog: nooit eerder kreeg een boer in het VTM­programma zo veel brieven. ­Cowboy Jan (30) uit Australië ploegde zich door 789 brieven, fotoboeken en dozen. Met 1.502 brieven voor vijf ­boeren was deze editie van sowieso al goed voor een record. Daar komt nu een nieuw record bij, want meer dan de helft van de postzakken vertrok naar één boer. Die luistert niet verrassend naar de naam Jan; we laten zijn achternaam achterwege om zijn privacy op het internet te beschermen. Jan is 30, komt uit Leuven en is boer en cowboy in Australië. De man is bijna vier jaar vrijgezel. De kans dat daar verandering in komt, is niet gering: van de 1.
</doc>
<doc id="405" genre="news" gender="M">
ANALYSE. “Je zou bij KV Mechelen toch denken dat al die ervaren pionnen kunnen omgaan met druk”
Na elke speeldag laat onze KV Mechelen-watcher Dieter Peeters telkens zijn blik schijnen over de prestatie van De Maneblussers. Ditmaal keek hij terug op de wedstrijd tegen Tubeke, waarin Malinwa het pleit won met 1-0.
</doc>
<doc id="406" genre="news" gender="M">
Reiziger op ergst voorbereid, maar politie-actie ’eigenlijk wel gezellig’
UTRECHT - Hinder, vertragingen en oponthoud. Reizigers op Utrecht Centraal waren vanochtend op het ergste voorbereid. Politiebonden kondigden vorige week aan een cordon aan te leggen op het drukste station van Nederland in de strijd voor een betere COA. De groots aangekondigde actie bleek echter mee te vallen. „Ik ben een kwartier eerder van huis vertrokken”, zegt kantoormedewerkster Saskia om 8.00 uur in de stationshal. „Volgens eerdere berichtgeving zouden we met z’n allen tegengehouden worden. Daar heb ik niets van gemerkt. Agenten deelden foldertjes uit met een glimlach op hun gezicht”, vervolgt ze. Het kwartier gebruikt ze dan ook om koffie te halen. De politie verklaarde Utrecht Centraal vanochtend tot ’gevarenzone’. Reizigers moesten van 7.00 tot 10.00 uur rekenen op flinke vertraging. Er werd gevreesd dat agenten de toegang tot het station zouden versperren. De gemeente Utrecht kondigde eerder al aan weinig problemen te verwachten.   Maandagochtend blijkt er inderdaad ‘weinig’ aan de hand. Agenten in witte hesjes hebben zich verzameld bij de drie ingangen van het station. „Als uw telefoon gestolen wordt op dit station, komen we wellicht niet in actie. Simpelweg omdat mijn collega’s te oud zijn”, roept een agent door een speaker. De ene reiziger heeft er meer aandacht voor dan de ander. „Het heeft eigenlijk wel iets gezelligs”, merkt er eentje op.  .
</doc>
<doc id="407" genre="news" gender="M">
Opnieuw meer passagiers op Schiphol, maar winst blijft dalen
Het afgelopen half jaar vertrokken en landden 34 miljoen passagiers op de luchthaven, een stijging van 5,5 procent. Toch daalde de winst met 2 miljoen euro. Ondanks toenemende aantallen passagiers heeft Schiphol in de eerste zes maanden van dit jaar opnieuw minder winst geboekt. De luchthaven hield 115 miljoen euro onderaan de streep over, 2 procent minder dan in dezelfde periode een jaar geleden. Dat blijkt uit halfjaarcijfers die het moederbedrijf van Schiphol, de Royal Schiphol Group, maandag heeft gepubliceerd .
</doc>
<doc id="408" genre="news" gender="F">
PostNL vraagt kantoormedewerkers om hulp bij postbezorging
Het bedrijf vraagt vijfhonderd medewerkers op het hoofdkantoor om één keer de post te bezorgen in de maand september, een “uitzonderlijke maatregel”. Postbedrijf PostNL kampt met een tekort aan postbezorgers en heeft daarom medewerkers van het hoofdkantoor gevraagd in september te helpen met de bezorging van de post. Dat bevestigt het bedrijf na berichtgeving in het AD . Een woordvoerder spreekt van een “uitzonderlijke maatregel”.
</doc>
<doc id="409" genre="news" gender="M">
Minder verplichte punten voor eerstejaarsstudenten
Door het aantal verplichte studiepunten te verlagen hoopt minister Van Engelshoven de stress onder studenten terug te dringen. Hogescholen en universiteiten mogen niet langer van eerstejaarsstudenten eisen dat zij de maximale zestig studiepunten halen. Minister Ingrid van Engelshoven (Onderwijs, D66) wil een wettelijk plafond van maximaal veertig punten voor het zogeheten bindend studieadvies vast laten leggen, meldt de Rijksvoorlichtingsdienst maandag .
</doc>
<doc id="410" genre="news" gender="M">
‘Negatieve aandacht laadt hem  juist op’
RTL Late Night met Twan Huys Bij RTL krijgt Twan Huys de talkshow die hij bij de NPO niet kreeg. Vanaf vanavond zit hij op de stoel van Humberto Tan. ‘De transfer van de 21ste eeuw”, noemt tv-deskundige Bert van der Veer het nu al. „Niemand had dit zien aankomen.” Het werd niet Beau van Erven Dorens, niet Paul de Leeuw. Nee, Twan Huys werd in maart naar voren geschoven als opvolger van Humberto Tan bij RTL Late Night . Hij tekende voor drie jaar. Nederland kent Huys als sterke interviewer, als onberispelijke anchor. Als man die al 25 jaar bij de publieke omroep gebakken zat. Maar als gezicht van familiezender RTL?
</doc>
<doc id="411" genre="news" gender="M">
Sint-Rochusruitersommegang trekt voor 35ste keer door Wortegem
Wortegem-Petegem - De Sint-Rochusruitersommegang door de straten en velden van Wortegem was aan de 35ste jaargang toe. Ruiters en menners uit 12 verschillende verenigingen namen aan de ommegang deel. De Sint-Pietersruiters uit Erwetegem sleepten de trofee voor de verst komende vereniging in de wacht. Team De Geyter uit Brakel kreeg de trofee voor de tweede verst komende groep. De Sint-Amelbergaruiters uit Mater waren met de grootste groep vertegenwoordigd. Ter gelegenheid van het 100-jarige bestaan van de paardenkoersmaatschappij De Stokerij Wortegem kreeg elke ruiter en elke menner een herinneringsmedaille.
</doc>
<doc id="412" genre="news" gender="M">
Uitbaatster kantine KV Zuun en haar reddende engel in de bloemetjes gezet
Sint-Pieters-Leeuw / Sint-Genesius-Rode - Op 11 november vorig jaar werd Rosette Van de Gucht, de dame die de kantine van KV Zuun(derde provinciale D), onwel tijdens haar opdracht. Ze kreeg af te rekenen met hartfalen en snel handelen was de boodschap. Op dat moment was er net een jeugdmatch tussen KV Zuun en Boka United beëindigd. Het was dankzij het kordate optreden van bezoekend sympathisant en supporter Fré Vanhee - hij paste met kennis van zaken de nodige handelingen toe via hartmassage en de defibrillator - dat het leven van Rosette Van de Gucht werd gered. Beide mensen bouwden sindsdien een mooie vriendschapsband op. Gisteren werd in Zuun de nieuwe voetbalcompetitie in derde provinciale D op gang geschoten en bij de thuisclub uit Sint-Pieters-Leeuw waren ze die avond van 11 november niet vergeten. Omdat uitgerekend Boka United op bezoek kwam, werden zowel Rosette Van de Gucht als haar reddende engel Fré Vanhee door KV Zuun-voorzitter Hugo Wauters in de bloemetjes gezet. Niettegenstaande de bezoekers aan het kortste eind trokken - Zuun won met 3-1 – werd door beide ploegen nog gezellig verbroederd.
</doc>
<doc id="413" genre="news" gender="M">
Leerlingenstop in De Knipoog Rummen
Geetbets - Een nieuw scholencomplex en een erg enthousiaste directrice en leerkrachten zorgden voor het eerst voor een leerlingenstop in VBS De Knipoog. Steeds meer kinderen uit de omgeving bieden zich aan. Maar het streefdoel is maximaal 24 leerlingen per klas. Daardoor moesten heel wat leerlingen geweigerd worden. Misschien wordt het volgend jaar 'kamperen aan de school'. Directrice en 'kapitein van het vliegtuig' Birja Steeno ontving de kinderen op de eerste schooldag om 'Samen op stap' te gaan, geassisteerd door de Knipoogmascotte, de leerkrachten en het oudercomité. Alle kinderen kregen 'een boardingpass'. Ouders en grootouders werden 'vergast' op een lekkere kop koffie.
</doc>
<doc id="414" genre="news" gender="M">
Politici in de rolstoel tijdens de autoloze zondag
Tienen - Toegankelijk Tienen zal deelnemen aan de autoloze zondag met een behendigheidsparcours voor rolwagens en een actie gericht naar de (nieuwe) politici. Op zondag 16 september organiseert Tienen een autoloze zondag. Toegankelijk Tienen is 22 jaar actief met acties zoals de oprijplaten en het uitreiken van prijzen voor een toegankelijke stad. Op de autoloze zondag wordt een behendigheidsparcours voor een rolwagen of scooter uitgetekend. Net als zes jaar geleden vraagt de groep verkiezingskandidaten om het parcours uit te testen. Zij kunnen de rolwagen duwen in een omgeving die soms wel wat gelijkt op de kasseistroken van Parijs-Roubaix, aldus de werkgroep die erop rekent dat daaruit lessen worden getrokken voor het beleid. "We hopen hierdoor dat men in de volgende legislatuur nog meer rekening gaat houden met de rolwagengebruikers, ouderen en kinderkoetsen. Zeker ook nu men de Grote Markt gaat vernieuwen en heraanleggen. In het oud college heeft Daisy Depré, van de pop-up store D&A, onze stoutste droom waar gemaakt. Er is met eigen middelen een heuse oprijlaan gebouwd. Dit is een voorbeeld van engagement en toewijding om de stad en zijn handelszaken voor iedereen toegankelijk te maken", aldus de werkgroep. Politici of handelaars die wensen deel te nemen aan de wandeling kunnen zich inschrijven
</doc>
<doc id="415" genre="news" gender="M">
Gentse Lindyhopdanser bezwijkt onder medailles op internationaal dansfestival
Gent - Sep Vermeersch, de bekende Lindy Hopdanser die samen met Leni Denorme eind dit jaar een vijfdaags swingdansfestival organiseert in de Vooruit in Gent, is in Washington overladen met prijzen. Vermeersch nam er deel aan The international Lindy Hop Championships. Het festival is wereldwijd het hoogst genoteerde dansfestival in het genre. "Sep Vermeersch: "Het was een verbazingwekkend gevoel. In onze discipline van dansen bestaan er niet echt officiële competities zoals de Olympische Spelen in de sport of zo, maar The International Lindy Hop Championships zijn wel de top in onze branche. Het is het langst bestaande en het meest gerespecteerde festival. Ik ben dan ook heel blij dat ik het er zo goed van af bracht, en breng die onderscheiding graag naar Gent mee. Ik kwam in eerste instantie naar het festival om mezelf nog te verbeteren, maar als je dan aan vijf disciplines deelneemt, en vier medailles haalt, tja, dan kan je niet anders dan heel tevreden zijn", aldus Vermeersch, nagenietend vanuit New York.  Vermeersch haalde de eerste prijs in de discipline solo jazzdans/charleston, en haalde daarbovenop nog twee keer de tweede plaats in andere disciplines en een gedeelde derde plaats. In nog een vijfde discipline haalde hij wel de finale, maar geen medaille. "Het was ongelooflijk fijn om team te vormen met mensen van 8 verschillende nationaliteiten", aldus Vermeersch. Vermeersch raakte in Gent, samen met Leni Denorme, bekend als voortrekkers van de Gentse Lindyhopdansers en als mede-organisatoren van het jaarlijkse swingdansfestival Gentse Hoppers Exchange. Tijdens de Gentse Feesten organiseren ze in het Baudelopark al vier jaar Swing Cité. Eind dit jaar organseren Vermeersch en Denorme voor het eerst het vijf dagen durende eindejaarsdansfestival Upside Down. Upside Down vindt plaats van donderdag 27 december tot en met oudejaarsavond.
</doc>
<doc id="416" genre="news" gender="F">
Vers-geperst van Davidsfonds Zandhoven trapt nieuw cultuurjaar op gang
Bezoekers kunnen kennismaken met de boeken en activiteiten, maar ook met het nieuw beeldatelier voor kinderen van 6 tot en met 8 jaar. In de oude parochiezaal van Pulle start de Stedelijke Academie voor Schone Kunsten van Lier namelijk in samenwerking met de gemeente een nieuwe tekenschool. Het Davidsfonds steunt dit initiatief, “want met cultuur kan je niet jong genoeg beginnen”, klinkt het.
</doc>
<doc id="417" genre="news" gender="M">
PVDA ijvert voor veilige oversteekplaats aan basisschool De Zonnebloem
Elke schooldag moeten daar een vijftigtal kinderen in onveilige omstandigheden de drukke rijweg oversteken. “Wij blijven in de eerste plaats ijveren voor een ondergrondse A12”, zegt Mie Branders. “Dat is niet voor morgen, maar in afwachting vragen wij dat er een oversteekplaats met verkeerslichten komt tegenover de schoolpoort. Die moeten dan niet de hele dag werken, alleen bij het begin en het einde van de lessen.” Het schoolbestuur en de ouders toonden zich alvast opgetogen met de aandacht die hun school kreeg. En de kinderen, die hielden er een mooie ballon aan over.
</doc>
<doc id="418" genre="news" gender="F">
Bewoners Fruithoflaan willen hun klinkers behouden
De Fruithoflaan is een rustige straat tussen de Bogaereweg en de Osseweg in de wijk Bogaerevelden, waar overal beklinkerde straten zijn. Het wegdek in de Fruithoflaan is verzakt en ligt onder het niveau van de goot, zodat er bij hevige regenval soms wateroverlast is. “Maar sinds de heraanleg van de N14 is dat al hard verbeterd”, zegt Mia Van der Taelen. “Dit is gewoon een overstromingsgevoelig gebied. Klinkers zijn waterdoorlatend. Wij begrijpen niet dat de gemeente nu zonder ons te consulteren zomaar beslist heeft om te asfalteren. Er staan hier amper zeven huizen. Wij hebben nooit geklaagd. Dat de Fruithoflaan een wegdek in asfalt krijgt, vloekt met de rest van de wijk Bogaerevelden. Gaan ze die straten in de toekomst ook asfalteren bij problemen? Het doet afbreuk aan het ruraal karakter van onze mooie wijk.” Volgens Mia is asfalt kankerverwekkend en onecologisch. “Wij hopen dat de gemeente nog tot een ander inzicht komt. Als het wegdek zo slecht is, bestaan er ook nog stratenmakers die de klinkers kunnen herleggen. De nieuwe straten in deze wijk worden altijd in klinkers uitgevoerd.” Volgens schepen van Openbare Werken Rudi Willems (CD&V) komt de veiligheid in het gedrang en zorgen de verzakkingen voor wateroverlast. “We gaan dit niet terugdraaien, het is al gebudgetteerd. De bewoners mogen niet uit de lucht vallen. Ze hebben gezien dat hier opmetingen gebeurd zijn en het stond in ons overzicht met onderhoudswerken. We gebruiken waterdoorlatend asfalt. Deze oplossing kost twee tot drie keer minder dan nieuwe klinkers. In de wijk Viesenbos in Pulderbos is iedereen blij met het nieuw asfalten wegdek.” Volgens Mia is dat geen vergelijking. “Daar lagen betonstroken, dat is iets anders.” (kma)
</doc>
<doc id="419" genre="news" gender="M">
Vakantie nog niet helemaal afgelopen in De Sleutel
Die werden bij de start van de eerste schooldag meteen verkend en blijven er nog twee weken staan. De ruim honderd leerlingen kunnen tijdens de speeltijden terecht in een striptent (met strips), een knuffeltent met speelgoeddiertjes of allerlei andere dingen die je op een camping vindt zoals een zomerbar of een bowlingbaan.
</doc>
<doc id="420" genre="news" gender="F">
In Egypte zijn vrouwen nóg vogelvrijer dan elders
Seksueel geweld tegen vrouwen mag niet, heeft de top van de sunnitische islam besloten, las Carolien Roelants . De fatwa was hard nodig.
</doc>
<doc id="421" genre="news" gender="F">
Puigdemont en co willen Spaanse onderzoeksrechter wraken (voor Belgische rechtbank)
De vijf Catalaanse politici, die in Spanje gezocht worden voor rebellie, eisen een symbolische euro schadevergoeding, omdat ze vinden dat de rechter die hun zaak behartigt, niet neutraal is.  In de rand van een studiedag in het Spaanse Oviedo had onderzoeksrechter Pablo Llarena op 22 februari gezegd dat de Catalaanse verdachten geen politieke gevangenen zijn, omdat hun daden in het Strafwetboek staan. Daarmee verwerpt hij een van de belangrijkste argumenten van de verdediging. De Catalaanse politici vinden namelijk dat hun handelingen niet in strijd zijn met de wet, maar dat ze vervolgd worden voor hun politieke overtuiging.   De afgezette minister-president Carles Puigdemont en zijn voormalige ministers Meritxell Serret, Antoni Comín, Luis Puig en Clara Ponsatí worden vervolgd voor rebellie omdat ze een, volgens Madrid, illegaal referendum hebben georganiseerd en eenzijdig de onafhankelijkheid hebben uitgeroepen.  De uitspraak van Llarena werd door de Spaanse kranten opgepikt en ze is nu voor de advocaten van de verdachten die op de vlucht zijn voor de Spaanse justitie, een reden om de rechter te verdenken van partijdigheid. ‘Politieke misdrijven vallen niet onder het strafrecht. Door te verklaren dat het hier niet om een politiek misdrijf gaat, is de rechter bevooroordeeld’, zegt Paul Bekaert, een van de advocaten van de vijf Catalaanse politici die vandaag in België en Schotland verblijven.   De zaak, die dinsdag in Brussel wordt ingeleid, zal nog een juridische kluif worden, zegt professor Matthias Storme, docent procesrecht aan de KU Leuven.  Volgens de Europese regelgeving geniet een rechter van een EU-land immuniteit voor de woorden die hij tijdens zijn ambtsuitoefening uitspreekt en is een buitenlandse rechtbank niet bevoegd om daar een uitspraak over te doen. Maar Llarena deed de omstreden uitspraak over de Catalaanse politici aan enkele journalisten op het einde van een studiedag. Sprak hij toen in zijn functie als rechter of als privépersoon?  Is een Belgische rechtbank wel bevoegd om zich daarover te buigen? Is het land waar de rechter zijn uitspraak heeft gedaan, richtinggevend of kunnen de advocaten van de Catalaanse vluchtelingen aanvoeren dat de schade hier in België wordt geleden? In hoeverre is de plek van het ‘delict’ bepalend als de Catalanen zich zouden beroepen op het Internationaal Verdrag van de Mensenrechten?  Als de Belgische rechter zou vonnissen dat Llarena niet objectief is, dan kunnen de advocaten van de Catalaanse politici de Spaanse rechter wraken. En dat zou pas tot commotie leiden.   De Spaanse regering heeft lang geaarzeld vooraleer ze beslist heeft om de gerechtskosten van Llarena voor haar rekening te nemen. De huidige socialistische bewindsvoerders zijn zeer kritisch over de wijze waarop de vorige regering (van de conservatieve Partido Popular) de onafhankelijkheidsstrijd in Catalonië heeft aangepakt en Llarena is op die studiedag waarschijnlijk wel zijn boekje te buiten gegaan.  Vorige week werd bekendgemaakt dat de Spaanse regering een van de Belgische topadvocatenbureaus in de arm heeft genomen om haar zaak te bepleiten. Daarvoor betaalt ze ruim 500.000 euro.
</doc>
<doc id="422" genre="news" gender="M">
Herstellingswerken aan Heide- en Lapstraat
Kortenaken - Nu de Aquafin- en wegenwerken in de deelgemeenten Kortenaken en Waanrode zo goed als afgerond zijn, wordt het mogelijk de Heide- en Lapstraat in Kortenaken te herstellen. Schepen van Openbare Werken Betty Geysenbergs (Open VLD):"Beide straten, die deel uitmaakten van de omleiding, hebben erg geleden onder het extra verkeer gedurende zovele maanden. De gemeente heeft intussen de nodige budgetten vrijgemaakt en met de aannemer werd overeengekomen dat de werkzaamheden - het frezen en asfalteren van beide straten - aanvangen in de week van 24 september. In Waanrode zullen in diezelfde week nog slemwerken uitgevoerd worden in de Molenstraat en in de Overstraat zo de weersomstandigheden gunstig blijven."
</doc>
<doc id="423" genre="news" gender="M">
Man (56) 15 dagen zonder rijbewijs
Scherpenheuvel-Zichem - Een man van 56 jaar uit Scherpenheuvel-Zichem is zijn rijbewijs voor 15 dagen kwijt. Hij werd betrapt op rijden onder invloed.  De politie van de zone Demerdal DSZ (Diest – Scherpenheuvel-Zichem) deed de controle zaterdagochtend kort na middernacht op de Westelsebaan in Scherpenheuvel-Zichem. De chauffeur legde een positieve alcoholtest af. Hij had een te hoog promillegehalte in het bloed. Zijn rijbewijs werd onmiddellijk voor een periode van 15 dagen ingetrokken. Twee andere chauffeurs moesten hun rijbewijs voor respectievelijk zes en drie uren inleveren.
</doc>
<doc id="424" genre="news" gender="M">
Geleide wandeling ‘De Kleine-Getelinie’ op Open Monumentendag 9 september
Linter - Op Open Monumentendag zondag 9 september kan je om 15 uur deelnemen aan de geleide wandeling 'De Kleine Getewandeling'. De wandeling duurt circa twee uren. De wandelroute loopt tussen het Vredeskerkje van Helen en hoeve Halleux in Orsmaal (Linter), langs belangrijke historische sites die de persoonlijke verhalen van augustus 1914 vertellen. Het traject volgt het oprukken van het Duitse leger doorheen het landschap dat niet veranderd is gedurende 100 jaar. Er wordt ook een bezoek gebracht aan het Museum Derde Regiment Lansiers in Linter (open van 13 tot 17 uur). Vertrek aan het Vredeskerkje van Helen. Inschrijving verplicht via toerisme@zoutleeuw.be of 011-94.90.40.
</doc>
<doc id="425" genre="news" gender="M">
Man (53) 15 dagen zonder rijbewijs
Diest - Een man van 53 jaar uit Diestis zijn rijbewijs voor 15 dagen kwijt. Hij werd betrapt op rijden onder invloed. De politie van de zone Demerdal DSZ (Diest – Scherpenheuvel-Zichem) deed de controle zondag rond 4 uur in de Meidoornstraat in Diest. De chauffeur legde een positieve alcoholtest af. Hij had een te hoog promillegehalte in het bloed. Zijn rijbewijs werd onmiddellijk voor een periode van 15 dagen ingetrokken.
</doc>
<doc id="426" genre="news" gender="M">
OCMW-Linter zoekt maatschappelijk werker
Linter - Het OCMW van Linter is op zoek naar een maatschappelijk werker (m/v) voor de Sociale Dienst. Het is een voltijdse job voor onbepaalde duur. Solliciteren kan tot maandag 8 oktober 2018 om 12.00 uur. Meer info bij het OCMW.
</doc>
<doc id="427" genre="news" gender="M">
Man (25) 15 dagen rijbewijs kwijt
Scherpenheuvel-Zichem - Een man van 25 jaar uit Scherpenheuvel-Zichem is zijn rijbewijs voor 15 dagen kwijt. Hij werd betrapt op rijden onder invloed van drugs. De politie van de zone Demerdal DSZ (Diest – Scherpenheuvel-Zichem) deed de controle zaterdag rond 1.30 uur in de Kranenburgstraat in Scherpenheuvel-Zichem. De chauffeur legde een positieve speekseltest af, wat wijst op drugsgebruik. Zijn rijbewijs werd onmiddellijk voor een periode van 15 dagen ingetrokken.
</doc>
<doc id="428" genre="news" gender="M">
Thuiszorg De Zon organiseert een kennismakingsdag voor huishoudhulpen
Aalter - De thuiszorgdienst heeft momenteel vacatures in Aalter en omstreken. “Onze huishoudhulpen houden van netheid en gezelligheid en kiezen elke dag opnieuw voor een zinvolle opdracht waarvoor ze veel waardering krijgen”, zegt Linda Bonte, directie zorg voor medewerkers. “Bovendien werken ze dicht bij huis en worden ze professioneel ondersteund.” Wie zich kandidaat wil stellen of gewoon even wil kennismaken, is welkom op maandag 17 september 2018 tussen 15 en 19 uur in het regiohuis van De Zon, Boomgaard 12, 9880 Aalter, tel. 09 371 92 27, www.thuiszorgdezon.be
</doc>
<doc id="429" genre="news" gender="M">
Vrije basisschool Hupsakee Geetbets start midden de bouwwerken
Geetbets - Een op volle toeren draaiende bouwwerf wachtte de leerlingen van vrije basisschool Hupsakee Geetbets op bij de start van het nieuwe schooljaar. Nieuwe lokalen voor de administratie worden opgetrokken, naast een nieuwe sanitaire blok voor de lagere school. Een groot gedeelte van de speelplaats wordt door de werken in beslag genomen, maar de kinderen vinden de bouwactiviteiten best leuk om volgen.
</doc>
<doc id="430" genre="news" gender="M">
Wereldrecordpoging petanque spelen
Zulte - Op zaterdag 8 september probeert Petanque Club De Leiehoek uit Machelen een wereldrecord te breken. Zij willen 26 uur non stop petanque spelen. De recordpoging begint om 13 u en eindigt op zondagnamiddag 9 september om 15 u. De opbrengst gaat integraal naar CRIG, het UZ Gent kankeronderzoek onder leiding van professor Jo Vandesompele. Iedereen kan er gaan spelen of de spelers aanmoedigen. Roland Van Daele van PC De Leiehoek: ‘Precies één jaar geleden deed ik samen met mijn vriend Bart Steyaert onze eerste navraag bij CRIG. Hoe we het best ons (financieel) steentje konden bijdragen tot hun onderzoek. Helaas kan Bart dit niet meer meemaken. Hij overleed eind vorige week aan de ziekte, waarvoor wij deze actie organiseren. Hij was pas 55 jaar oud. Het triest heengaan geeft ieder nog extra motivatie om dit wereldrecord, in samenwerking met de gemeente Zulte op naam te plaatsen van ons klein dorpje aan de Leie.’ Gerechtsdeurwaarder Hans Van Dorpe zal alles onder toezicht houden. Twaalf vaste mensen van PC De Leiehoek spelen non stop 26 uren tegen ieder die zich aandient. Je betaalt één euro per wedstrijd. Iedereen die komt krijgt speelgelegenheid. Op zaterdagavond kan je vanaf 18 u de inwendige mens versterken met frietjes en stoofvlees voor €10. Hiervoor moet je op voorhand inschrijven via en betalen op bankrekening BE28 652 832 350 820, met de vermelding ’26 u nonstop friet’ en jouw naam. Op zondag is het aperotime om 11.30 u en in de namiddag zijn er lekkere pannenkoeken. Je kan ook een steunkaart kopen bij de leden van de petanqueclub. Afspraak in de Vaartstraat 10 in Machelen.
</doc>
<doc id="431" genre="news" gender="M">
Man (53) 15 dagen zonder rijbewijs
De politie van de zone Demerdal DSZ (Diest – Scherpenheuvel-Zichem) deed de controle zondag rond 4 uur in de Meidoornstraat in Diest. De chauffeur legde een positieve alcoholtest af. Hij had een te hoog promillegehalte in het bloed. Zijn rijbewijs werd onmiddellijk voor een periode van 15 dagen ingetrokken.
</doc>
<doc id="432" genre="news" gender="M">
Di en Planet Parfum diep in het rood
De winkelketens Di en Planet Parfum zien hun verliezen oplopen. Co-eigenaar Ackermans & van Haaren zegt dat alles bekeken wordt, inclusief een verkoop. Er zit opnieuw een Belgische retailketen in zwaar weer. Deze keer gaat het om de groep Distriplus, die de drogisterijketen Di en de cosmeticawinkels Planet Parfum overkoepelt. Zowel Planet Parfum als Di heeft het al enkele jaren moeilijk. Ketens zoals Kruidvat en Action leggen Planet Parfum en Di het vuur aan de schenen met scherpe prijzen. Maar ook in gewone supermarkten worden met de regelmaat van de klok scherpe promo’s georganiseerd met één product kopen, één gratis.
</doc>
<doc id="433" genre="news" gender="F">
Met deze tips blijf je nog even in dat fijne vakantiegevoel
Met frisse energie gaan we na een fijne vakantie weer aan de slag. Hallo volle mailbox, stofzuiger en verplichte familiefeestjes. Dat fijne vakantiegevoel zijn we na een klein weekje doorgaans alweer kwijt. Daarom tien tips om zo lang mogelijk in die goede vibe te blijven. Misschien wel blijvend… Of je doet het direct óf je laat het maanden liggen: een mooi album maken van al die zorgvuldig genomen vakantiekiekjes. Wacht niet te lang, begin er meteen aan. Bladerend door de foto’s kom je weer in die relaxte vakantiesfeer. Veel beter dan dat ze onbekeken op je camera of telefoon blijven staan, toch? Zo’n fotoboek maakt het voor familie en vrienden boeiender om naar je reisverhalen te luisteren.
</doc>
<doc id="434" genre="news" gender="M">
Tips voor een gezond spaargedrag: 'Geld uitgeven moet pijn doen'
Sparen gaat niet alleen om de opbrengst, maar ook om wat u níét uitgeeft. In zijn nieuwste boek geeft hoogleraar psychologie en gedragswetenschappen Dan Ariely tips voor een gezond spaargedrag. De rente is een belangrijke drijfveer voor spaarders. Maar sparen is meer dan alleen geld opzijzetten en wachten tot de intresten worden uitbetaald. Het betekent ook continu nadenken over wat u uitgeeft en wat niet. "Hoewel we in principe allemaal rationele wezens zijn, laten we zulke beslissingen beïnvloeden door onze emoties", weet Dan Ariely, een hoogleraar gedragspsychologie aan de Amerikaanse Duke University. Hij bestudeert al jarenlang het irrationele gedrag van consumenten.
</doc>
<doc id="435" genre="news" gender="M">
Aimé Anthuenis: “Ondanks de pandoering blijft Zulte Waregem kandidaat voor play-off 1”
Onze huisanalist Aimé Anthuenis fileert de zesde speeldag van de Jupiler Pro League. Zijn opvallendste vaststellingen: Club blijft freewheelen, Zulte Waregem zal zich nog herpakken, Olivier Deschacht is een duidelijke versterking voor Lokeren en Standard is te afhankelijk van Mehdi Carcela.  Zulte-Waregem-Club Brugge: 2-5 Net na de rust stond het al 0-4, dit was dus nooit een echte wedstrijd. Het toont aan hoe sterk Club momenteel is. Het freewheelt van de ene overwinning naar de andere. Dat Wesley niet getransfereerd werd, is een belangrijke troef voor blauw-zwart. Zulte Waregem zal zich snel moeten herpakken. Ik had niet verwacht dat de start van de competitie zo moeizaam zou worden. Het speelt niet slecht, maar pakt te weinig punten. Maar met Thomas Buffel en Hamdi Harbaoui hebben ze twee spelers die het verschil kunnen maken. Harbaoui zal zeker zijn goals maken en een paar overwinningen na elkaar kunnen snel een grote sprong in het klassement betekenen. Zulte Waregem blijft voor mij een kandidaat voor play-off 1.  Lokeren-Waasland-Beveren: 1-0 Het was een nipte, maar verdiende overwinning voor Lokeren. Het meest opvallend was het wederoptreden van Olivier Deschacht. Hoewel hij nog niet veel had meegetraind met de ploeg, bleek hij meteen een versterking. Dat hij conditioneel in orde is, verbaasde me niet. Hij is een type dat ook in vakantieperiodes stevig blijft trainen.  Eupen-Standard: 2-1 Velen beschouwden Eupen als een vogel voor de kat, maar de situatie kan snel veranderen. Hun overwinning was niet onverdiend, maar Standard speelde een ontstellend zwakke tweede helft. De Rouches zijn niet zo sterk als gedacht. Ze zijn té afhankelijk van Carcela.  KV Kortrijk-RC Genk: 3-3 Elke wedstrijd van Genk levert spektakel op. Dat was nu ook weer het geval. Bij de rust stond het nog 0-0, maar na de pauze regende het kansen én doelpunten. Uiteraard was niet alles goed, want als er veel goals vallen, worden er ook fouten gemaakt. Maar voor de neutrale supporter was het een feest.  STVV-Oostende: 1-0 Een duel tussen twee ploegen die ik in de middenmoot verwacht. Wellicht geen kandidaten voor play-off 1, maar ik zie ze ook niet in degradatiegevaar te komen.  Cercle Brugge-AA Gent: 0-3 Cercle verdedigde zeer zwak uit, met een stevige nederlaag tot gevolg. Voor de Buffalo’s was het een revanche na de Europese uitschakeling. De kritiek die Yves Vanderhaeghe te verwerken kreeg, was onterecht. Over de twee wedstrijden verdiende AA Gent het door te gaan, maar tegen een team als Bordeaux weet je dat de kansen 50-50 zijn. De overwinning op Cercle deed dus deugd. AA Gent pak 12 op 12 en staat in de top 6, waar ik hen ook zie blijven.  Anderlecht-Antwerp: 1-1 De eerste helft was paars-wit dominant, maar de tweede helft was volledig voor Antwerp. Het gelijkspel was dan ook logisch. Opvallend is dat Anderlecht in het verleden al vaker een mindere tweede helft speelde. Waaraan dat ligt, is moeilijk te zeggen. Trouwens: als die gelijkmaker van Owusu in de blessuretijd niet valt, spreekt achteraf niemand over die terugval.  Charleroi-Moeskroen: 3-1 Het was een belangrijke overwinning voor Charleroi, dat ik een kleurloos seizoen zie spelen. Ik verwacht niet dat de Zebra’s een kandidaat zijn voor play-off 1. Moeskroen heeft nog steeds geen enkel punt. Het wordt dus net zoals vorig jaar knokken tegen de degradatie.
</doc>
<doc id="436" genre="news" gender="F">
Holleeder: ’Mijn zussen nemen de boel in de maling’
AMSTERDAM - Op de eenendertigste dag van zijn proces, na een zomerstop van enkele maanden, haalde Willem Holleeder maandagochtend in de gerechtsbunker in Amsterdam weer fel uit naar zijn zus Astrid en naar Peter R. de Vries. Volgens Holleeder zoeken beiden steeds de publiciteit met het doel de rechtbank te manipuleren. ,,En voor het geld.” En niet alleen de rechtbank wordt gemanipuleerd. Ook zijn 83-jarige moeder Stien. Daarvan zegt Holleeder overtuigd te zijn. De brief die zijn moeder schreef aan de directeur van de Extra Beveiligde Inrichting in Vught met het dringend verzoek om haar zoon geen toestemming te geven haar toekomstige begrafenis bij te wonen omdat de rest van de familie gevaar loopt, heeft ze niet zelf geschreven, zegt Holleeder. Hij heeft geen moeite gedaan om contact met haar op te nemen om een en ander op te helderen, zegt hij. ,,Dat wil ik het arme mens niet aandoen. Stel dat ik dat doe, dan mag ze haar kleinkinderen niet meer zien.” Zijn bewering dat zus Astrid hun moeder heeft gemanipuleerd, wordt onderschreven door een voormalig vriendin van Holleeder, Monique. Zij verklaarde dat ze helemaal niet bang was voor Holleeder. ,,Eerst raakte ik wel wat geïntimideerd door zijn geschreeuw en gescheld, maar later moest ik erom lachen.” Volgens haar stond familie op nummer 1 bij Holleeder. Hij overlegde alles met zijn familie. Ze had het gevoel er nooit bij te horen. Willem Holleeder ergert zich mateloos aan alle publiciteit rond zijn proces, waarvan hij Astrid de schuld geeft. Hij noemde het boek Judas - ,,een roman gebaseerd op leugens” - dat inmiddels in 12 landen wordt uitgegeven, de film die over het boek in de maak is, de theaterproductie die deze maand in première gaat en het uitgebreide interview met zijn zus in de New Yorker. ,,Ik heb er steeds voor gekozen om te verklaren in de rechtbank, maar zij verklaren steeds commercieel”, aldus Holleeder. Met zij bedoelt hij zus Astrid en Peter R. de Vries. ,,Ze lachen er gewoon om, meneer de voorzitter. Ze nemen de boel in de maling met hun zogenaamde angststrategie. Ik heb vertrouwen in de professionaliteit van uw rechtbank, maar het is hun doel om u te beïnvloeden. En hun tweede doel is geld.” Ook beschuldigde hij Astrid weer van knip- en plakwerk met de opnamen die ze maakte van hun gesprekken. Hij vroeg de rechter-commissaris om een huiszoeking te bevelen bij Astrid om dat te kunnen bewijzen, maar dat verzoek werd afgewezen.
</doc>
<doc id="437" genre="news" gender="F">
‘Heksenjacht’ op Indiase critici
Repressie  Vorige week werden in India vijf prominente activisten gearresteerd. Wie kritiek heeft op de regering, wordt weggezet als maoïst. Opeens hoor je hem weer in India, het ‘E-woord’. Emergency . Een verwijzing naar de donkere jaren 1975-1977 toen de media monddood werden gemaakt, critici en oppositieleden achter de tralies verdwenen. Je leest hem terug in kranten, op Twitter , je hoort hem op tv en op straat. Hij volgt op de arrestaties vorige week van vijf prominente activisten – schrijvers, advocaten, een dichter – die sindsdien onder huisarrest verkeren.
</doc>
<doc id="438" genre="news" gender="F">
Benzine in colaflessen om te overleven
Grensgebied Venezuela/Brazilië Vanaf dinsdag pakt de Venezolaanse president Maduro de massale benzinesmokkel aan. „Ik heb al dagen slapeloze nachten.” In een hoek op het erf van Gleysy Olivero zwerven opeengestapelde jerrycans, trechters en plastic slangen rond tussen schaduwbomen en bananenplanten. „Dit is onze werkplaats”, zegt Olivero, terwijl ze druk in de weer is met het schoonspoelen van de jerrycans.
</doc>
<doc id="439" genre="news" gender="M">
De enorme verlokking van het witte goud
De cocaïneroute  Cocaïne corrumpeert hele samenlevingen langs de smokkelroute richting Europa. Zoals in de Dominicaanse Republiek. „De kartels zijn gebaat bij slecht bestuur.” Als aanmaakblokjes tussen barbecuekolen liggen de witte kilopakken cocaïne op een berg sterk ruikende Jamaicaanse wiet. Rond de vuurplaats op een legerbasis buiten Santo Domingo kijken zwaarbewapende agenten en militairen toe. Medewerkers van het forensisch lab gieten nog een jerrycan benzine over de drugs en dan kan de fik erin. Uit de knetterende vlammen stijgt een minutenlang walmende zwarte rookkolom op tot ver boven de groene bosrand.
</doc>
<doc id="440" genre="news" gender="M">
Holleeder - De Finale
Wie zijn de hoofdrolspelers in de strafzaak tegen Willem Holleeder? En hoe heeft ‘De Neus’ de onderwereld de afgelopen decennia vormgegeven? Misdaadredacteur Jan Meeus geeft een uniek inkijkje in audio en video. if (location.pathname.indexOf('holleeder-de-finale-a1590824') > -1) { location.replace('https://www.nrc.nl/holleeder'); document.body.style.visibility = 'hidden'; }
</doc>
<doc id="441" genre="news" gender="M">
Werken Kardinaal Sterckxlaan: weer verkeer mogelijk rondom 't Eiland in Oppem
Meise - Vanaf vandaag, maandag 3 september 2018, is er weer verkeer mogelijk rondom 't Eiland in Oppem. De Kardinaal Sterckxlaan is tot aan de Oppemstraat opengezet voor verkeer. Als alles vlot verloopt, zal vanaf 14 september de volledige rijbaan worden opengesteld. De buslijnen 250, 251 en 821 rijden vanaf maandag opnieuw via Oppem.
</doc>
<doc id="442" genre="news" gender="M">
UiT- & avondmarkt op vrijdag 14 september
Maldegem - Vrijdagavond 14 september bruist Maldegem-centrum vanaf 18 uur met de avondmarkt met allerhande koopjes en acties, de UiTmarkt met de Maldegemse verenigingen, de boekenverkoop aan de bibliotheek, de tentoonstelling van de KUMA-afgestudeerden in Huis Wallyn én de fototentoonstelling van het Comité voor Initiatief in het gemeentehuis. Om 18.00 uur is er aan het gemeentehuis de plechtige opening van de kermis met een toespraak van de burgemeester en de bekendmaking van de winnaar van de UiT-na-school-wedstrijd gevolgd door de rondgang van de kermis met Nut en Vermaak.  Maldegemse verenigingen stellen vanaf 18.00 uur hun werking aan jou voor. Zo ontdek je misschien wel een leuke nieuwe hobby of vrijetijdsbesteding.  Loop zeker eens langs bij de UiTkijker, de infostand van de gemeentelijke vrijetijdsdiensten en OCMW-diensten. Je verneemt alles over het gemeentelijk vrijetijdsaanbod.  Kom tijdens de UiT- en avondmarkt zeker langs bij de Milieudienst, want zij stellen het project Mooimakers voor. Met het project wil de Milieudienst samen met het MOP-team de strijd aangaan tegen zwerfvuil en sluikstorten. Kom affiches ophalen en hang ze in jouw buurt tijdens de handhavingsweek van 17 tot 23 september.  Koop een UiTPAS Meetjesland, dé nieuwe spaar- en voordeelkaart voor vrijetijdsactiviteiten, voor iedereen! Alle info via www.maldegem.be/uitpas.  Op het UiTpodium voor het gemeentehuis treedt Plareen Men op. Rond het UiTpodium is er straatanimatie en gratis kindeergrime voorzien.  Aan de Schouwburgplaats houdt de bib een boekenverkoop van dubbele exemplaren, verouderde of licht beschadigde werken. Je vindt er voor een prikje romans, thrillers, jeugdboeken, informatieve boeken, cd’s en dvd’s! Hét ideale moment om verborgen parels te ontdekken en een koopje te doen.  Iedereen is ook welkom in Huis Wallyn om de werken van de KUMA-afgestudeerden van de 4de graad te bewonderen. Het Comité voor Initiatief opent naar jaarlijkste traditie hun fototentoonstelling tijdens de UiT- en avondmarkt in het gemeentehuis. Het thema is dit jaar sport & spel.
</doc>
<doc id="443" genre="news" gender="M">
Ezelsoor zorgt voor mooi gekafte boeken
Machelen - Gezinnen met kinderen vanaf 6 jaar hoeven tijdens de grote vakantie niet op zoek te gaan naar kaftpapier. Tijdens Ezelsoor kunnen zij gratis en origineel ontworpen kaftpapier krijgen en de schoolboeken komen kaften in de bibs van Machelen en Diegem.   In Machelen kunnen gezinnen de boeken kaften op woensdag 5 september van 12 tot 17 uur in de bibliotheken van Machelen en Diegem. Kaftpapier, ontworpen door kinderen en jongeren uit de deelnemende gemeentes staat gratis ter beschikking.  Op beide locaties zijn er leuke randactiviteiten voorzien. Illustratoren van het Tekenateljee versieren de cover van de gekafte boeken met een leuke tekening vanaf 14 uur. Zelf je kaftpapier versieren met kraaltjes, stickers en leuke sjablonen kan ook. In de bib van Diegem kan je je eigen pennenzak en potlood versieren i.s.m. NooKs. In de bib van Machelen kan je zelf een boekcover maken.  Meer dan 30 partners in 24 gemeentes De eerste editie van Ezelsoor vond plaats in 2010. Intussen werken verschillende diensten uit 24 gemeentes (uit Vlaams-Brabant, Brussel en Oost-Vlaanderen) samen aan een gezinsvriendelijke programma voor +6-jarigen. Programma en ontwerpen kaftpapier online Vanaf begin juli is de vernieuwde website van Ezelsoor online. Op www.ezelsoor.info kan je het volledige programma van de 24 gemeentes raadplegen en kan je snuisteren in de verschillende ontwerpen van het kaftpapier (5-tal per gemeente – in totaal 20-tal verschillende patronen).
</doc>
<doc id="444" genre="news" gender="M">
"Nieuw fietspad Tiensestraat wijkt af van principes van mobiliteitsplan"
Kortenaken - Het fietspad op de Tiensestraat is recent volledig afgewerkt maar wijkt af van de principes die in het recent goedgekeurde gemeentelijke mobiliteitsplan staan. Dat zegt verkeerskundige en CD&V-fractieleider Kristof Mollu. Een jaar geleden wees CD&V al op wat fout zou gebeuren met het fietspad aan de Tiensestraat. Burgemeester Patrick Vandijck (Open VLD) wil de CD&V-stelling met een reactie ontkrachten. Aan de lezer om te oordelen wie het bij het rechte eind heeft, al is dat erg duidelijk. "Idealiter kwamen er op de Tiensestraat vrijliggende fietspaden want het recent goedgekeurde gemeentelijke mobiliteitsplan en het Vlaams Fietsvademecum schrijft voor dat fietspaden vrijliggend zijn op 70 km/u-wegen", stelt Mollu. "Hiervoor heeft CD&V vorig jaar in september al geijverd, want de meerprijs bleek beperkt te zijn. De meerderheid wou er echter niet op ingaan. Onze partij had in het verleden ook voorgesteld om de kruisingen met de zijstraten in een rode kleur aan te leggen om het attentieniveau en bijgevolg de verkeersveiligheid te verhogen. Dit wordt binnenkort uitgevoerd." "Het is duidelijk dat de reactie van de oppositie een misslag is", reageert burgemeester Vandijck. "Het mobiliteitsplan werd door de gemeenteraad, in zitting van 30 augustus, definitief goedgekeurd en wordt pas van kracht 14 dagen na publicatie in het Belgisch Staatsblad! Aangezien het fietspad langs de Tiensestraat al aangelegd werd voor de definitieve goedkeuring van het Mobiliteitsplan en wetende dat de opmaak van de plannen maanden voor de aanvang der werken gemaakt werden, slaat de collega de bal helemaal mis. Want hoe kan een overheid of studiebureau bij de opmaak van plannen rekening houden met beslissingen en documenten die nog moeten opgemaakt en goedgekeurd worden?" "Wat de andere kleur, ter hoogte van de zijstraten, betreft. Dit werd reeds voor de aanvang der werken besproken. Maar dat gebeurde tijdens overleg waarop de collega niet aanwezig was! Wij werken voor de veiligheid van iedereen in het verkeer. Indien we het fietspad vrijliggend hadden moeten maken zou het fietspad er pas binnen een paar jaren gelegen hebben. Want er zouden eerst onteigeningen moeten gebeuren. Het ligt hem blijkbaar moeilijk dat we werken aan betere fiets- en voetpaden in onze gemeente", besluit burgemeester Vandijck.
</doc>
<doc id="445" genre="news" gender="M">
ACOD blokkeert sluizen: “20.000 collega’s zijn de dupe van hardvochtig beleid”
Op het Albertkanaal in Wijnegem raakt de kade steeds meer gevuld met aangemeerde binnenvaartschepen. Het grote sluizencomplex wordt er sinds zondagavond 22 uur geblokkeerd door enkele militanten van de socialistische overheidsvakbond ACOD. Niet alleen in Wijnegem houden stakende werknemers van kanaalbeheerder De Vlaamse Waterweg de sluisdeuren toe. Ook in Hasselt, Diepenbeek, Evergem, Oudenaarde en Ham worden gelijkaardige acties gevoerd. ACOD voert actie tegen de maatregelen die Vlaams minister van Bestuurszaken Liesbeth Homans (N-VA) en de Vlaamse regering plannen rond een hervorming van het ambtenarenstatuut.
</doc>
<doc id="446" genre="news" gender="F">
Dit zijn de 7 leukste markten van Antwerpen
CittA gaat elke week op zoek naar ­zeven ­topadresjes. Deze week: openbare markten in Antwerpen. Dokmarkt is dé nieuwkomer onder de openbare markten. De markt ging op 24 augustus van start op de Napoleonkaai en staat er voortaan iedere vrijdagmiddag van 15 tot 20 uur. Meer dan dertig marktkramers verkopen er hun selectie van kwaliteitsvol vlees, vis, groenten en fruit. Ook voor een glaasje cava, oesters en een boeket ruikers kan je er terecht. Een deel van de markt is te vinden onder de houten hangars op de Napoleonkaai.
</doc>
<doc id="447" genre="news" gender="M">
Onze F1-watcher over het vertrek van Vandoorne bij McLaren: kroniek van een aangekondigde scheiding
Stoffel Vandoorne rijdt volgend seizoen niet langer voor het F1-team van McLaren. Dat maakte het Britse team maandagochtend bekend. Een verrassing is dat niet, het is geweten dat de huidige leiding van McLaren het geloof in onze landgenoot kwijt was. Voor Vandoorne hoeft dit geen slechte zaak te zijn, op voorwaarde dat hij elders onderdak vindt.  Stoffel Vandoorne rijdt volgend seizoen niet langer voor het F1-team van McLaren. Dat maakte het Britse team maandagochtend bekend. Een verrassing is dat niet, het is geweten dat de huidige leiding van McLaren het geloof in onze landgenoot kwijt was. Voor Vandoorne hoeft dit geen slechte zaak te zijn, op voorwaarde dat hij elders onderdak vindt. Een eenvoudig persbericht om het eind van de samenwerking met Stoffel Vandoorne aan te kondigen, meer vond McLaren niet nodig ( ). In dat bericht veel vriendelijke woorden en lofbetuigingen - van beide kanten - maar iedereen die de afgelopen maanden de F1 van nabij heeft gevolgd weet dat er tussen McLaren en Vandoorne een serieus haar in de boter zit.
</doc>
<doc id="448" genre="news" gender="M">
Straat Zwaag in angst na gewond kind door luchtbuks
Zwaag - De angst zit er goed in, in de kinderrijke straat in het Noord-Hollandse Zwaag waar gisteren een 4-jarig jongetje werd beschoten met een luchtbuks. Het jongetje raakte zwaargewond door een kogel uit het geweer. ,,Dit verwacht je alleen in films, of in Amerika.’’
</doc>
<doc id="449" genre="news" gender="M">
Denemarken wegens conflict op zoek naar nieuw nationaal elftal
De Deense spelers hebben ruzie over hun contracten met voetbalbond DBU. Door het conflict riskeert de ploeg van Denemarken het EK van 2020 te missen. De Deense voetbalbond DBU is met spoed op zoek naar nieuwe spelers voor de nationale voetbalploeg. Het land moet woensdag aantreden voor een vriendschappelijke wedstrijd tegen Slowakije, maar alle reguliere internationals weigeren te spelen vanwege een conflict over hun arbeidsovereenkomst met de bond. Als de Denen niet op tijd een nieuw team bij elkaar krijgen, staat volgens Deense media deelname aan het EK van 2020 op het spel.
</doc>
<doc id="450" genre="news" gender="F">
Verkrachter vroeg om haar nummer
André de Zutter Een op de twintig aangiftes van verkrachting is vals. Hoe herken je die? Bijvoorbeeld als het geval te veel lijkt op een film. Hoe weet je of een vrouw die zegt dat ze verkracht is de waarheid vertelt? Kun je dat ooit écht zeker weten? „Nee, natuurlijk niet”, zegt rechtspsycholoog André de Zutter. Toch is dat precies waar hij onderzoek naar heeft gedaan: hij heeft, samen met collega’s Robert Horselenberg en Peter van Koppen, een checklist ontwikkeld om te zien of een verkrachtingsverklaring echt of vals is. Waarschijnlijk, dan. Met 91 procent betrouwbaarheid, in zijn onderzoek. „Beter dan een munt opgooien”, schrijft hij in het proefschrift waarop hij op 14 september promoveert.
</doc>
<doc id="451" genre="news" gender="M">
Gemengde reacties op minder strenge selectie onder studenten
Hoger onderwijs  Universiteiten mogen van eerstejaarsstudenten niet meer dan 40 van de 60 studiepunten eisen, vindt minister Van Engelshoven. Het leidt tot gemengde reacties. Het wordt moeilijker voor universiteiten en hogescholen om studenten al na hun eerste jaar weg te sturen wegens te weinig behaalde studiepunten. Minister Ingrid van Engelshoven (Onderwijs, D66) gaat het bindend studieadvies om te vertrekken versoepelen. Dat kondigde zij maandag aan in een toespraak bij de opening van het academisch jaar aan de universiteit van Tilburg.
</doc>
<doc id="452" genre="news" gender="M">
Denemarken zoekt tegen woensdag volledig nieuwe nationale ploeg
De Deense voetbalbond ligt overhoop met zijn internationals omwille van een dispuut over sponsorovereenkomsten. En dus grijpen ze in Denemarken naar de grove middelen: ze vonden er niet beter op dan stomweg een volledig nieuwe nationale voetbalploeg samen te stellen. Een absurd verhaal is het. Denemarken, dat op het vorige WK voetbal nog de achtste finales haalde, dreigt forfait te moeten geven voor zijn komende interlands – vriendschappelijk tegen Slovakije en voor de Uefa Nations League tegen Wales. Vooral een forfait voor die laatste wedstrijd zou wel eens problematisch kunnen zijn. In Denemarken vrezen ze dat de Europese voetbalbond Uefa het land om die reden zou kunnen uitsluiten van deelname aan het EK 2020. Aanleiding is een aanhoudend dispuut over sponsorovereenkomsten. De Deense voetbalbond dacht daar meer geld mee te kunnen verdienen voor liefdadigheid, maar de spelers weigeren te tekenen omdat de deal in conflict is met hun individuele sponsorcontracten. De spelersvakbond vroeg uitstel tot na de interlands, maar de voetbalbond liet weten dat het dit als ‘werkweigering’ ziet. Alle eersteklassers zijn aangeschreven En het was menens: toen duidelijk werd dat er geen handtekeningen zouden volgen, verklaarde de Deense voetbalbond doodleuk de voltallige Deense nationale ploeg, met vedettes als Christian Eriksen of Kasper Schmeichel, aan de kant te schuiven. Deens bondscoach Åge Hareide is al teruggekeerd naar Noorwegen, waar hij woont. Ook assistent Jon Dahl Tomasson zal er niet bij zijn. ‘Zij gaan geen team leiden dat ze zelf niet gekozen hebben’, klinkt het bij de Deense voetbalbond. Inmiddels werden alle veertien Deense eersteklassers al aangeschreven. Spelers van die clubs mogen zich tot maandag 15 uur aanmelden, waarop de voetbalbond uit de aangemelde voetballers een nieuwe nationale ploeg zal kiezen. Een dag later moeten ze al verzamelen, want woensdag moeten ze in Slovakije voetballen. De spelersvakbond heeft inmiddels al teruggeslagen: als reactie op de oproep van de Deense voetbalbond kregen zo’n 200 spelers uit de hoogste klasse een berichtje met de vraag solidair te zijn met de internationals en te zeggen dat ze niet willen uitkomen voor de Deense nationale ploeg. Benieuwd hoe de Denen deze week voor de dag zullen komen.
</doc>
<doc id="453" genre="news" gender="F">
Zestien leerlingen, zes leerkrachten: bijzondere nieuwe school voor Brugge
In Brugge opent vandaag Element, een secundaire school voor jongeren met een normale intelligentie die te kampen krijgen met gedragsproblemen en die emotioneel kwetsbaar zijn. Deze eerste schooldag is extra spannend voor Annelore Delbecque, directrice van de kersverse Brugse school Element. Haar school zet in op jongeren voor wie in het traditionele onderwijs vaak te weinig omkadering is. ‘Element is een school binnen het buitengewoon onderwijs, maar voor leerlingen met normale tot hoogbegaafdheid. De leerlingen hebben bijzondere zorg nodig door hun kwetsbaarheid op het gebied van gedrag en emotionele ontwikkeling, maar hebben geen verstandelijke beperking’, aldus Delbecque. Element is het geesteskind van Delbecque. Na jaren in het reguliere secundair onderwijs en één jaar in een school voor kinderen met autismespectrumstoornis zag zij dat er nood was aan bijzonder onderwijs voor kwetsbare jongeren zonder verstandelijke beperking. ‘Als je voor een klas met 25 leerlingen staat, en twee leerlingen hebben gedragsproblemen, dan heb je als leerkracht de middelen niet om hen de juiste begeleiding te bieden. Dat is heel frustrerend, want die leerlingen worden soms van school gestuurd door hun gedragsproblemen, terwijl ze soms zelfs hoogbegaafd zijn. Die leerlingen wil ik helpen.’ ‘We volgen de normale leerplannen van het secundair onderwijs. Om zich in te kunnen schrijven, moeten leerlingen een attest type drie kunnen voorleggen, dat wordt uitgereikt door een psychiater. Daarnaast moet het CLB van mening zijn dat de leerling een aso-richting kan volgen. Wij hebben immers geen B-stroom.’ Vlaanderen telt geen gelijkaardige scholen die louter een A-stroom (aso, tso, kso) aanbieden. ‘Dit is uniek in Vlaanderen. Er zijn wel andere scholen die starten met een A-stroom in het eerste jaar, maar in latere jaren overschakelen naar bso. Wij willen net die leemte opvullen, en een volwaardige A-stroom bieden.’ Element telt dit jaar zestien plaatsen in het eerste middelbaar. ‘We hebben nog drie vrije plaatsen. Onze maximumcapaciteit zit op zestien, al zijn we blij dat we nog drie vrije plekken hebben. In de loop van september lopen immers vaak extra aanvragen binnen.’ Element biedt dit jaar enkel het eerste middelbaar aan, maar plant een jaarlijkse uitbreiding. ‘Elk jaar voegen we een jaar toe. Volgend jaar komt 2A erbij, met opnieuw zestien leerlingen. Het is de bedoeling om vanaf het derde middelbaar verschillende studierichtingen aan te bieden, naargelang de talenten en interesses van onze leerlingen. In de eerste plaats bieden we aso-onderwijs aan. Tso en kso zouden eventueel ook kunnen, maar bso niet. Dat is een andere doelgroep.’ De directrice bezocht maar liefst 25 scholen op zoek naar inspiratie voor Element. ‘Om eerlijk te zijn ben ik overal gaan ideeën gaan stelen om te integreren in onze school. Er zitten bijvoorbeeld Freinet- en Steinerinvloeden in, al zijn we geen Freinet- of Steinerschool: de inspiratie komt van overal.’ Element biedt geen traditionele vakken aan, maar werkt met modules: ‘taal & cultuur’, ‘move & music’, ‘creatief denken & doen’, ‘wiskunst’ (plastische opvoeding en wiskunde), ‘life’ (inspelen op gedrag, gevoelens en talenten) en ‘salsa’ (een alternatief voor religie of levensbeschouwing). Om de leerlingen te begeleiden kan de school een beroep doen op een lerarenkorps van zes leerkrachten, waaronder vier fulltime, en een zorgcoach. Dat lijkt een aanzienlijk kostenplaatje, al zullen de ouders het niet in hun portemonnee voelen. ‘Het is een school uit het Gemeenschapsonderwijs, dus wij krijgen ons budget uit de scholengroep. Dat budget wordt berekend op basis van het aantal leerlingen en de oppervlakte van de school. Dat geeft ons een eerder klein budget, maar de extra omkadering wordt zeker niet doorgerekend aan de leerlingen. We zijn creatief om de kosten te drukken. Zo werken we enkel met eigen cursussen, zodat de ouders geen boeken moeten aankopen.’
</doc>
<doc id="454" genre="news" gender="M">
Bouwproject start op eerste schooldag
Rotselaar - Tijdens de eerste schooldag startte men in Werchter ook de bouw van een nieuwe kleuterschool. Volgend schooljaar zou die kunnen in gebruik genomen worden. Er komt een nieuwe kleuterschool van de gemeentelijke basisschool Kameleon in Werchter. Maandag 3 september, de eerste schooldag, is het bouwproject van start gegaan. Burgemeester Dirk Claes, schepen Dirk Jacobs en de hele scholengemeenschap hebben dit feestelijk moment vanop de eerste rij mogen meemaken. De eerste spadesteek in de Jan Bolsstraat is het begin van een nieuwe kleuterschool die plaats moeten bieden aan 150 kinderen. Er komen zes ruime klaslokalen en een slaapklas. Centraal komt er een keuken en eetzaal die ook dienst doet als grote speelruimte. De nieuwe kleuterschool in de Jan Bolsstraat zal 2,6 miljoen kosten. Het gemeentebestuur heeft bij de Vlaamse overheid een subsidiedossier ingediend. De nieuwbouw wordt gerealiseerd naast de huidige lagere school. Daar worden momenteel vernieuwingswerken uitgevoerd. Ook dat vergt een investering van bijna 300.000 euro.
</doc>
<doc id="455" genre="news" gender="M">
FOTO Kleurrijk evenement palmt stadskern in
Sint-Niklaas - De Vredefeesten/Villa Pace trokken in Sint-Niklaas weer hun fraaiste feesttenue aan. Onder meer de speciale vormenballons, ballonloop, nostalgische kermis, muziek en de vele standjes lokten een massa volk.
</doc>
<doc id="456" genre="news" gender="M">
Buitenschoolse kinderopvang bestaat 25 jaar
Glabbeek - De buitenschoolse kinderopvang (BKO) ’t Kloempke in Bunsbeek vierde feest want hij al 25 jaar.  Negen medewerkers staan elke schooldag, vrije dagen en tijdens de vakanties in voor een goed draaiende buitenschoolse kinderopvang. Ze werden in de bloemetjes gezet door burgemeester Peter Reekmans en bevoegd schepen Hilde Holsbeeks (beiden Dorpspartij). Schepen Hilde Holsbeeks: “In dit feestjaar zorgden we ook dat de grondige renovatie van het gebouw en speelplein volledig afgerond werd. Begin deze legislatuur beslisten we om het oude schoolgebouw waarin zowel de buitenschoolse kinderopvang ’t Kloempke als jeugdhuis De Kloemp gehuisvest zijn, grondig te renoveren. Er kwam een nieuw geïsoleerd dak, het buitenschrijnwerk werd grotendeels vernieuwd, er kwam een bijbouw met opslag- en kantoorruimte, het interieur werd verfraaid met schilderwerken, brandwerende plafonds, nieuw sanitair, nieuwe speelruimten, nieuwe vloeren en een nieuwe keuken. Er kwam aan het gebouw zonwering zodat de kinderen ook meer schaduw kregen op het plein. Ook de brandveiligheid werd grondig aangepakt, net zoals de toegankelijkheid van het gebouw. Er kwam toegangscontrole. Maar ook het speelplein werd volledig vernieuwd met speeltoestellen en zitbankjes voor jong en oud."
</doc>
<doc id="457" genre="news" gender="M">
COLUMN. "Reizen? Niks voor mij!"
Ben Roelants reist voor de zender Evenaar de wereld rond. Elke twee weken biedt hij ons hier een blik in zijn hoofd.  Het bezorgt me stress, je weet niet of het mooi weer wordt en misschien slaat de lokale keuken tegen. Nee, ik blijf liever gewoon thuis.” Eén van onze medewerkers bij Evenaar, Joris, gooide dit even in mijn schoot, toen we, ieder op z’n beurt, onze reisavonturen met elkaar aan het delen waren. Sofie? Die had in Arcachon van het goede leven geproefd. En van oesters. En van rosé, véél rosé. Brecht? Die was gaan chillen in Slovenië. Met een bootje het meer van Bled op, richting dat pittoreske eilandje met dat kasteeltje. Ikzelf? Ik had genoten van de golven op de Atlantische oceaan. ‘s Avonds proefden we vers gevangen makreelfilet op de barbecue bij een ondergaande zon. Genieten was het! En Joris? Die doet zo blijkt niet aan vakantie. Die blijft liever thuis. “Hoe kan je nu zoiets zeggen?”, repliceerde ik. “Reizen biedt de kans om in contact te komen met nieuwe culturen! Het laat je zien dat België amper een zakdoek groot is. Dat onze communautaire problemen amper akkefietjes zijn in vergelijking met… om maar iets te zeggen: de waterschaarste in Kaapstad of de hongersnood in Darfour. Reizen is zuurstof man! Het opent je blik op de wereld! Bovendien kan je er locals mee helpen die het minder goed hebben dan wij”. Joris’ pupillen verwijdden, zijn handpalmen grepen de armleuningen van zijn bureaustoel, hij kwam wat dichter bij en herhaalde met lange pauzes: “Ja. Maar. Niet. Voor. Mij.”. Ik droop af als een geslagen hond... Later op de dag schuimde ik het internet af, op zoek naar duiding. Bestaat dat eigenlijk? Mensen die reizen haten? En wat blijkt? Want blijkbaar hebben jullie het bij het rechte eind. Want indien jij het type bent dat uitgeput raakt door alleen al te kijken naar de Instagram-feed van je vriendin met haar puike foto’s uit Bali, dan heeft de wetenschap goed nieuws voor je: reizen is misschien wel héél ongezond. Volgens een wetenschappelijk onderzoek van de Universiteit van Surrey en de Lund-universiteit in Zweden bleek namelijk dat mensen met hypermobiele levenswijze misschien op social media een glamoureus leventje leiden, in het echte leven maken ze meer kans op gevoelens van stress, eenzaamheid en… tromboses. Daar heeft het lange stilzitten op je Emirates-vlucht dan weer iets mee te maken. Bovendien hebben Frequent Flyers meer kans op angstaanvallen én worden ze tegelijk veel meer blootgesteld aan zowel kosmische straling als aan schadelijke straling van de zon. Mensen die teveel reizen vervreemden van hun heimat en maken grote kans om ontworteld te raken. En dan bestaat er nog zoiets als Post Travel Depression. De realiteit roept, het geld is op en je kan haast niet wachten op je volgende trip. “Inderdaad.”, vulde Joris aan, “Dus als jij de nood voelt om zo nodig zuurstof op te snuiven op de markt van Addis Abeba, dan doe je dat maar. Ik zal ondertussen wel bij onze import Indiër één van zijn Chicken Tikka Massala’s bestellen en chillen in mijn Zweedse Sandbacken-sofa. Ook beetje reizen, maar dan vanuit mijn luie zetel!” Even maar, wankelde ik en wilde ik hem bijna gelijk geven. Maar ik herpakte me… Reizen is zuurstof!
</doc>
<doc id="458" genre="news" gender="M">
Zesde titel voor ruiter Ephsieny Van Roy
Glabbeek - Ephsieny Van Roy uit Glabbeek is pas twintig jaar, maar behaalde al haar zesde overwinning op het jumpingkampioenschap voor seniors.  Ephsieny Van Roy behaalde dit weekend een zesde overwinning op het jumpingkampioenschap voor seniors vanaf achttien jaar in Zonhoven. Voor dit kampioenschap werden er in het zomerseizoen eerst selecties gereden. De halve finale won ze eerder al en zondag werd ze tweede in de finale. Eerder dit jaar werd Ephsieny ook al uitgeroepen tot sportvrouw van de gemeente Glabbeek.
</doc>
<doc id="459" genre="news" gender="F">
Nog plaats op tweedehandsbeurs van Gezinsbond Opvelp
Bierbeek - Op zondag 30 september organiseert Gezinsbond Opvelp een tweedehandsbeurs voor kinderkleding (0-14 jaar) en speelgoed. Wil je zelf iets verkopen? Goed nieuws er zijn nog een aantal verkoopsafels ter beschikking. Stuur een mail naar de Gezinsbond voor meer info.
</doc>
<doc id="460" genre="news" gender="M">
Syriërs helpen mee aan tweede Wereldfeest
Hoegaarden - De Gemeentelijke Raad voor Ontwikkelingssamenwerking organiseert op zaterdag 8 september (14-21 uur) het tweede Wereldfeest. Afspraak in het parkje ’t Paenhuys aan de Stoopkensstraat 82. Het thema "Hoegaarden gaat vreemd", wordt onderstreept door de inbreng van de Syriërs uit de gemeente. Zo hebben zij reeds mee het menu bepaald en genaaid en geknutseld voor de versiering. Tijdens het feest zullen zij ook het theehuis bemannen in originele klederdracht en de workshops begeleiden. Ze leren een Syrisch liedje aan en zullen een dabke (dans) inzetten. De Gemeentelijke Raad voor Ontwikkelingssamenwerking Hoegaarden (GROSH) heeft voor elk wat wils op zijn feest: een multiculturele muziekactiviteit voor kinderen door Klank van Roos (om 14u30), samenzang met het solidariteitskoor, salsa en volksdans, verschillende workshops (o.a. je naam leren schrijven in het Arabisch, knutselen met fietsbanden, een hennatattoo laten zetten.) Je kan proeven van Syrische specialiteiten, of gewoon genieten van een eerlijk fruitsapje, lekker wijntje, of mojito van ‘t vat. Om 19u30 volgt de wereldmuziek van AdroD'ziak. Organisatoren vragen met de fiets te komen en een picknickdeken mee te brengen. Met de steun van het Gastvrij Fonds
</doc>
<doc id="461" genre="news" gender="M">
Vlaams meisje meteen weer op vliegtuig naar huis gezet in Turkije: “We werden behandeld als criminelen”
Op vrijdag 24 augustus vertrok het gezin Vandewinkel uit Dilsen-Stokkem op vakantie naar het Turkse Okurcalar. Suzanna, het veertienjarig vriendinnetje van hun dochter Kyra, mocht mee, maar daar besliste het personeel op de luchthaven van Antalya anders over. “We beschikten over alle nodige documenten, werden ondervraagd alsof we criminelen waren en Suzanna werd zonder veel uitleg weer op het vliegtuig naar huis gezet”, zegt de mama van Kyra, Sonja Noukens (46), die weer thuis is sinds zaterdag. Het gezin Vandewinkel was goed voorbereid, want vorig jaar was Suzanna Chinkowska al eens met hen op reis geweest naar Kreta. “Toen verliep alles prima, maar dit keer was het anders”, zegt Sonja. “Bij ons vertrek in Düsseldorf was er niets aan de hand, maar toen we in Antalya landden werden Suzanna en ik meteen in een kleine cel gestopt, waar we werden ondervraagd.
</doc>
<doc id="462" genre="news" gender="M">
Geheimzinnig kunstproject sloot vierhonderd mensen jarenlang op in historische filmset
Honderden mensen die zich maanden- of zelfs jarenlang lieten opsluiten en filmen in een kunstmatige stad, waar ze een leven moesten leiden zoals in de Sovjet-Unie van Stalin. Rond het sociologische kunstproject DAU van de Russische cineast Ilya Khrzhanovsky hangt al jarenlang een dikke waas van geheimzinnigheid. Binnenkort wordt in Berlijn eindelijk het eindresultaat vertoond, in een gebied afgesloten door een nieuwgebouwde Berlijnse Muur middenin de stad. Tenminste, als er snel toelating komt. Midden oktober krijgt Berlijn tijdelijk een nieuwe muur. Het indrukwekkende bouwwerk – er is sprake van een vierkant in beton van driehonderd meter op driehonderd meter – wordt het decor voor de allereerste voorstellingen van een van de bizarste kunstprojecten ooit. is het levenswerk van de Russische cineast Ilya Khrzhanovsky (43). De naam verwijst naar de briljante wetenschapper Lew Landau, een quantumfysicus uit de Sovjet-Unie van Stalin.
</doc>
<doc id="463" genre="news" gender="M">
COLUMN. "Reizen? Niks voor mij!"
Het bezorgt me stress, je weet niet of het mooi weer wordt en misschien slaat de lokale keuken tegen. Nee, ik blijf liever gewoon thuis.” Eén van onze medewerkers bij Evenaar, Joris, gooide dit even in mijn schoot, toen we, ieder op z’n beurt, onze reisavonturen met elkaar aan het delen waren. Sofie? Die had in Arcachon van het goede leven geproefd. En van oesters. En van rosé, véél rosé. Brecht? Die was gaan chillen in Slovenië. Met een bootje het meer van Bled op, richting dat pittoreske eilandje met dat kasteeltje. Ikzelf? Ik had genoten van de golven op de Atlantische oceaan. ‘s Avonds proefden we vers gevangen makreelfilet op de barbecue bij een ondergaande zon. Genieten was het! En Joris? Die doet zo blijkt niet aan vakantie. Die blijft liever thuis. “Hoe kan je nu zoiets zeggen?”, repliceerde ik. “Reizen biedt de kans om in contact te komen met nieuwe culturen! Het laat je zien dat België amper een zakdoek groot is. Dat onze communautaire problemen amper akkefietjes zijn in vergelijking met… om maar iets te zeggen: de waterschaarste in Kaapstad of de hongersnood in Darfour. Reizen is zuurstof man! Het opent je blik op de wereld! Bovendien kan je er locals mee helpen die het minder goed hebben dan wij”. Joris’ pupillen verwijdden, zijn handpalmen grepen de armleuningen van zijn bureaustoel, hij kwam wat dichter bij en herhaalde met lange pauzes: “Ja. Maar. Niet. Voor. Mij.”. Ik droop af als een geslagen hond... Later op de dag schuimde ik het internet af, op zoek naar duiding. Bestaat dat eigenlijk? Mensen die reizen haten? En wat blijkt? Want blijkbaar hebben jullie het bij het rechte eind. Want indien jij het type bent dat uitgeput raakt door alleen al te kijken naar de Instagram-feed van je vriendin met haar puike foto’s uit Bali, dan heeft de wetenschap goed nieuws voor je: reizen is misschien wel héél ongezond. Volgens een wetenschappelijk onderzoek van de Universiteit van Surrey en de Lund-universiteit in Zweden bleek namelijk dat mensen met hypermobiele levenswijze misschien op social media een glamoureus leventje leiden, in het echte leven maken ze meer kans op gevoelens van stress, eenzaamheid en… tromboses. Daar heeft het lange stilzitten op je Emirates-vlucht dan weer iets mee te maken. Bovendien hebben Frequent Flyers meer kans op angstaanvallen én worden ze tegelijk veel meer blootgesteld aan zowel kosmische straling als aan schadelijke straling van de zon. Mensen die teveel reizen vervreemden van hun heimat en maken grote kans om ontworteld te raken. En dan bestaat er nog zoiets als Post Travel Depression. De realiteit roept, het geld is op en je kan haast niet wachten op je volgende trip. “Inderdaad.”, vulde Joris aan, “Dus als jij de nood voelt om zo nodig zuurstof op te snuiven op de markt van Addis Abeba, dan doe je dat maar. Ik zal ondertussen wel bij onze import Indiër één van zijn Chicken Tikka Massala’s bestellen en chillen in mijn Zweedse Sandbacken-sofa. Ook beetje reizen, maar dan vanuit mijn luie zetel!” Even maar, wankelde ik en wilde ik hem bijna gelijk geven. Maar ik herpakte me… Reizen is zuurstof!
</doc>
<doc id="464" genre="news" gender="M">
Geheimzinnig kunstproject sloot vierhonderd mensen jarenlang op in historische filmset
Honderden mensen die zich maanden- of zelfs jarenlang lieten opsluiten en filmen in een kunstmatige stad, waar ze een leven moesten leiden zoals in de Sovjet-Unie van Stalin. Rond het sociologische kunstproject DAU van de Russische cineast Ilya Khrzhanovsky hangt al jarenlang een dikke waas van geheimzinnigheid. Binnenkort wordt in Berlijn eindelijk het eindresultaat vertoond, in een gebied afgesloten door een nieuwgebouwde Berlijnse Muur middenin de stad. Tenminste, als er snel toelating komt. Midden oktober krijgt Berlijn tijdelijk een nieuwe muur. Het indrukwekkende bouwwerk – er is sprake van een vierkant in beton van driehonderd meter op driehonderd meter – wordt het decor voor de allereerste voorstellingen van een van de bizarste kunstprojecten ooit. is het levenswerk van de Russische cineast Ilya Khrzhanovsky (43). De naam verwijst naar de briljante wetenschapper Lew Landau, een quantumfysicus uit de Sovjet-Unie van Stalin.
</doc>
<doc id="465" genre="news" gender="M">
COLUMN. "Reizen? Niks voor mij!"
Het bezorgt me stress, je weet niet of het mooi weer wordt en misschien slaat de lokale keuken tegen. Nee, ik blijf liever gewoon thuis.” Eén van onze medewerkers bij Evenaar, Joris, gooide dit even in mijn schoot, toen we, ieder op z’n beurt, onze reisavonturen met elkaar aan het delen waren. Sofie? Die had in Arcachon van het goede leven geproefd. En van oesters. En van rosé, véél rosé. Brecht? Die was gaan chillen in Slovenië. Met een bootje het meer van Bled op, richting dat pittoreske eilandje met dat kasteeltje. Ikzelf? Ik had genoten van de golven op de Atlantische oceaan. ‘s Avonds proefden we vers gevangen makreelfilet op de barbecue bij een ondergaande zon. Genieten was het! En Joris? Die doet zo blijkt niet aan vakantie. Die blijft liever thuis. “Hoe kan je nu zoiets zeggen?”, repliceerde ik. “Reizen biedt de kans om in contact te komen met nieuwe culturen! Het laat je zien dat België amper een zakdoek groot is. Dat onze communautaire problemen amper akkefietjes zijn in vergelijking met… om maar iets te zeggen: de waterschaarste in Kaapstad of de hongersnood in Darfour. Reizen is zuurstof man! Het opent je blik op de wereld! Bovendien kan je er locals mee helpen die het minder goed hebben dan wij”. Joris’ pupillen verwijdden, zijn handpalmen grepen de armleuningen van zijn bureaustoel, hij kwam wat dichter bij en herhaalde met lange pauzes: “Ja. Maar. Niet. Voor. Mij.”. Ik droop af als een geslagen hond... Later op de dag schuimde ik het internet af, op zoek naar duiding. Bestaat dat eigenlijk? Mensen die reizen haten? En wat blijkt? Want blijkbaar hebben jullie het bij het rechte eind. Want indien jij het type bent dat uitgeput raakt door alleen al te kijken naar de Instagram-feed van je vriendin met haar puike foto’s uit Bali, dan heeft de wetenschap goed nieuws voor je: reizen is misschien wel héél ongezond. Volgens een wetenschappelijk onderzoek van de Universiteit van Surrey en de Lund-universiteit in Zweden bleek namelijk dat mensen met hypermobiele levenswijze misschien op social media een glamoureus leventje leiden, in het echte leven maken ze meer kans op gevoelens van stress, eenzaamheid en… tromboses. Daar heeft het lange stilzitten op je Emirates-vlucht dan weer iets mee te maken. Bovendien hebben Frequent Flyers meer kans op angstaanvallen én worden ze tegelijk veel meer blootgesteld aan zowel kosmische straling als aan schadelijke straling van de zon. Mensen die teveel reizen vervreemden van hun heimat en maken grote kans om ontworteld te raken. En dan bestaat er nog zoiets als Post Travel Depression. De realiteit roept, het geld is op en je kan haast niet wachten op je volgende trip. “Inderdaad.”, vulde Joris aan, “Dus als jij de nood voelt om zo nodig zuurstof op te snuiven op de markt van Addis Abeba, dan doe je dat maar. Ik zal ondertussen wel bij onze import Indiër één van zijn Chicken Tikka Massala’s bestellen en chillen in mijn Zweedse Sandbacken-sofa. Ook beetje reizen, maar dan vanuit mijn luie zetel!” Even maar, wankelde ik en wilde ik hem bijna gelijk geven. Maar ik herpakte me… Reizen is zuurstof!
</doc>
<doc id="466" genre="news" gender="M">
Kermissfeer op d' Aa Roet
"Vroeger was de kermis op Nieuw Tongeren een groots evenement. We willen de sociale contacten nieuw leven inblazen en de bewoners weer bij elkaar krijgen", vertelden initiatiefnemers Carly Vanschoonwinckel en Johan Vangenechten en kregen de steun van CV De Oude Belgen
</doc>
<doc id="467" genre="news" gender="M">
Zesde Toekoer festival in het teken van gezinsvoorstellingen
Kuringen Sint-Jansheide Het Toekoer festival heeft haar programmatie lichtjes aangepast. De voorstellingen waren efficiënter gepland zodat ze elkaar niet teveel overlapten. Het werd een festival voor de hele familie, met theater, figurentheater, vertelkunst, muziek en heel wat randanimatie. De voorstellingen gingen door zowel binnen als buiten op negen plaatsen. De gezelschappen komen uit heel het land maar ook van dichtbij. Zo trad het theatergezelschap Pronk uit Zonhoven op met witte prinsessen die in hun voorstelling ‘Kus me dan’ voorbijgangers woordenloos lokten naar het grote geluk.  De uitgeverij Clavis bood dan weer onderdak aan vertelster Anke De Vrij en het figurentheater Ahoy dat met ‘Mensenkind’ Lea uit haar doos helpt om haar broer te zoeken. Clavis biedt dan ook, samen met de stad Hasselt en de talrijke vrijwilligers, heel veel steun aan het festival.
</doc>
<doc id="468" genre="news" gender="M">
Schooltassenzegening Sint-Gillis
Na de zegening kregen alle kinderen een reflecterend fluitje om aan hun boekentas te hangen. Parochieassistente Viviane Vossen denkt elk jaar op deze manier aan de veiligheid van de kinderen op weg naar en van school
</doc>
<doc id="469" genre="news" gender="M">
Buurt slaat handen in elkaar voor derde 'Kortom Koningslo'
Vilvoorde - Op 8 september is het opnieuw feest in wijk Koningslo. Dan organiseren de buurtbewoners en -verenigingen voor de derde maal het wijkfeest 'Kortom Koningslo', een initiatief dat werd gelanceerd om de vele nieuwe inwoners van de wijk dichter bij elkaar te brengen en elkaar te leren kennen. De festiviteiten vinden plaats op de weide achter de parochiezaal De Kring aan de Romeinsesteenweg en starten om 12 uur. De lokale verenigingen staan in voor een variëteit aan kermisattracties, ludieke activiteiten en standjes met info over hun activiteiten. Wanneer de avond valt, wordt de volumeknop open gedraaid, met een optreden van "Op 't goevallend oeit" om 20.30 uur als hoogtepunt. Daarnaast worden ook voldoende eet- en drankstandjes uitgebaat om de innerlijke mens te verblijden.
</doc>
<doc id="470" genre="news" gender="M">
Batacratie, partij waar leden alles voor het zeggen hebben, neemt toch niet deel aanverkiezingen
Gent - Batacratie, de politieke partij van vzw CirQ, komt niet op tijdens de gemeenteraadsverkiezingen op 14 oktober. Dat maakt CirQ maandag bekend in een persbericht. “Als we onze beloften willen waarmaken, moeten we er meer werk in steken dan we in de praktijk kunnen.” "We denken dat Batacratie een waardevolle aanzet is om een aantal problemen op te lossen. Maar toch gaan we er niet mee naar de verkiezingen ... Maar Batacratie staat of valt met het engagement van de initiatiefnemers, en als we al onze beloften waar willen maken, moeten we er meer werk in steken dan we in de praktijk kunnen. Als het is om het half te doen, en één keer te stunten maar het daarna te zien verwateren, doen we het liever niet."  Met deze mededeling maakte CirQ maandag bekend dat ‘Batacratie’ toch niet deelneemt aan de gemeenteraadsverkiezingen op 14 oktober. . Toen, en ook tijdens de Gentse Feesten, herhaalden Xavier Cloet en Sandra Heylen van CirQ verschillende keren dat ze zouden opkomen.    Bij Batacratie draaide alles rond meer inspraak. De gemeenteraadsleden zouden geen opinie hebben. Alles zou worden beslist door de leden via meervoudig stemrecht: voor sommige domeinen zouden sommige mensen meer stemgewicht krijgen. Elk probleem moest ook bevattelijk worden uitgelegd, zodat mensen het begrijpen en er genuanceerden over nadenken.  Dat sloeg duidelijk aan want tijdens de Gentse Feesten haalde de partij voldoende stemmen om te kunnen deelnemen aan de verkiezingen. “We verzamelden handtekeningen genoeg om voor de gemeenteraad op te komen in Gent, en konden in alle Vlaamse provincies een provincieraadslijst indienen. We spraken met verrassend veel mensen die geïnteresseerd waren om mee te werken, zelfs om op een lijst te staan. Het was duidelijk dat we een gevoelige snaar raakten”, zegt CirQ.    Wat nu? CirQ heeft naar eigen zeggen veel geleerd: “Niet in het minst dat je niet aan partijpolitiek hoeft te doen om op het debat te wegen. Cirq moet doen waar het goed in is: kietelen, prikkelen, lastige vragen stellen, schenen schoppen, subversief blijven. Batacratie is op zich geen burgerinitiatief, maar het zal burgers tot initiatief inspireren. De vele kandidaat-batacraten die intekenden op onze lijsten roepen we op om zich te organiseren. Blijf aan politiek doen. Met oog voor nuance. Van onderuit.”
</doc>
<doc id="471" genre="news" gender="M">
De Berentuin sterft stille dood: geen enkele leerling daagt op voor eerste schooldag
Sint-Lievens-Houtem / Vlierzele -  Geen enkele leerling is op de eerste schooldag opgedaagd in de kleuter- en basisschool De Berentuin in het Oost-Vlaamse Vlierzele. Geen enkele nieuwe kleuter, maar ook geen van de 17 leerlingen die er in juni nog naar school gingen. Het verdict is onherroepelijk: De Berentuin is niet meer.  Geen enkele leerling is op de eerste schooldag opgedaagd in de kleuter- en basisschool De Berentuin in het Oost-Vlaamse Vlierzele. Geen enkele nieuwe kleuter, maar ook geen van de 17 leerlingen die er in juni nog naar school gingen. Het verdict is onherroepelijk: De Berentuin is niet meer. Geen auto's of fietsen aan de schoolpoort en geen gejoel op de speelplaats. Het is maandagochtend even zoeken naar een levende ziel in De Berentuin. Enkel in een kleuterklasje achteraan de school is er enige activiteit: daar zitten kleuterjuf Cindy en onderwijzeres Elsie. “Het is hier gedaan”, klinkt het somber. “Zoals we hadden gevreesd, is geen enkele ouder met kind komen opdagen. We hadden de bui vorig jaar al zien hangen. Ons rouwproces is al een tijdje bezig.”
</doc>
<doc id="472" genre="news" gender="F">
De lijst LEEF! & GROEN is rond
Herzele - Met als slogan “Herzele is van iedereen” wil de lijst LEEF! & GROEN Herzele ecologischer en socialer maken. Daarnaast willen zij vooral ook dat alle inwoners van Herzele opnieuw bij het beleid betrokken worden. De lijst van LEEF! & GROEN bestaat uit actieve burgers. Vijftien van hen stonden eerder op de LEEF!-lijst, tien zijn nieuw. De kandidaten voor LEEF! komen uit verschillende milieus en hebben verschillende interesses waardoor de lijst heel divers is. De partij GROEN zette een stevige delegatie op de lijst. De lijstnaam is gekozen om alle mogelijke verwarring te vermijden. Lijsttrekker is gemeenteraadslid Filip De Bodt (Herzele), gevolgd door gemeenteraadslid Arlette De Lombaert (Herzele). Daarna volgen Bart De Durpel (Steenhuize), Ruta Krisjane (Herzele), David Baele (Herzele), Cindy Bavré (Borsbeke), Marnix Schollaert (Herzele), Katrien Van Rijsselberge (Herzele), Marc Fleureck (Sint-Lievens-Esse), Nathalie Vander Beken (Herzele), Patrick Giebens (Herzele), Hilde Fonck (Borsbeke), Jan Van Impe (Herzele), Leen Hanssens (Sint-Antelinks), Patrick Erauw (Herzele), Ria Matthijs (Herzele), Marc Marginet (Herzele), Magda Van Gysegem (Sint-Antelinks), Dirk Michiels (Herzele), Nicole Van Cauter (Herzele), Lieven Plouvier (Herzele), Lien Vandepladutse (Herzele), Kris Van de Velde (Herzele), Sarah Hutse (Herzele) en Paul Haustraete (Sint-Lievens-Esse). Marc Fleureck, Marnix Schollaert, Cindy Bavré, Katrien Van Rijsselberghe en Nathalie Vander Beken zijn de kandidaten van GROEN.
</doc>
<doc id="473" genre="news" gender="M">
Sp.a herdenkt vijfde verjaardag kap Ferrarisbos
Met een bloementapijt van driehonderd plantjes op de Bist, één voor elke gekapte boom, wilde sp.a Wilrijk die kap herdenken. Passanten kregen een kart toegestopt waarop sp.a haar standpunt uiteenzet. “Wij zullen in de toekomst op geen enkele wijze meewerken aan het verder wegsnijden van de groene long in Wilrijk”, zegt fractieleider Johan Peeters. “Wij weigeren nog vergunningen af te leveren voor projecten die de open ruimte nog verder aantasten. Er rest nog 3,6 hectare bosgebied aan de Fotografielaan en we zullen bij de hogere overheden aandringen op wettelijke bescherming.”
</doc>
<doc id="474" genre="news" gender="M">
Gekantelde kraanwagen vernielt woning: bewoner ontsnapt op het nippertje
Bij dakwerken aan een woning in de Zieldonklaan in Tisselt (Willebroek) kantelde maandag een vrachtwagen met kraanarm. De kraan met last kwam op het dak van de woning terecht. Als bij wonder vielen er geen gewonden. Een zware vrachtwagen met kraanarm die kort na de middag een lading dakpannen aan het lossen was, kantelde en kwam op het dak van de woning terecht. Robby Van Nieghem (45), de eigenaar van de woning, was op dat ogenblik binnen in zijn huis. “Ik kon nog net wegspringen toen het plafond naar beneden kwam”, vertelt Van Nieghem. “De laadbak met dakpannen viel volledig door het dak en vernielde het achterste gedeelte van de woning.
</doc>
<doc id="475" genre="news" gender="M">
De wijk feest bij Paspoel Anders
Voor de bewoners was er een barbecue met veel keuze uit verschillende vleessoorten en een koud buffet. Drankjes waren aan democratische prijzen. Het was een mooie opkomst met 85 inschrijvingen. dit alles werd georganiseerd door Rimo- Limburg en de vrijwilligers van de opbouwgroep met de ondersteuning van Woonzo
</doc>
<doc id="476" genre="news" gender="M">
Hip Hub Hooray geeft hiphoptalent kansen
De Hubs zijn een reeks masterclasses voor nieuw hiphoptalent 'trying to make it big'. Hip Hub Hooray organiseert Hubs of ontmoetingsmomenten waarin artiesten (rappers/producers/street artists/dancers) samen aan hun skills gaan werken. Hip Hub Hooray zorgt voor de materialen en de creatieve omgeving waarin zij ideeën kunnen uitwisselen over de Euregionale grenzen heen, met de indrukwekkende Ambiorixkazerne als decor.Hip Hub Hooray is een project met een grote ondersteuning van Vlaamse Overheid, ministerie van Cultuur, Franstalige gemeenschap, Provincie Luik, Provincie Nederlands Limburg, Stad Tongeren,Stad Luik,Sabam For Culture.
</doc>
<doc id="477" genre="news" gender="F">
Waarom je beter niet vraagt: “Hoe was het op school vandaag?”
Hoe was het op school vandaag? Het lijkt wel de enige vraag die alle ouders stellen en die geen enkel kind fatsoenlijk wil of kan beantwoorden. Daarom: twintig alternatieven voor die ene vraag. Vol enthousiasme haal je je kind op aan de schoolpoort en je vuurt meteen ‘de vraag’ af: Je verwacht een uitgebreid antwoord, grote verhalen en prachtige avonturen, maar je anders zo praatgrage kind antwoordt kort en bondig: goed. In een halfslachtige poging om alsnog een inkijk in het leven van je kind te krijgen, mompel je nog wat hij of zij allemaal gedaan heeft, maar het kan niet meer boeien.
</doc>
<doc id="478" genre="news" gender="M">
Merkel over terreurdaad Amsterdam: ’Verschrikkelijk misdrijf’
BERLIJN - De Duitse bondskanselier Angela Merkel spreekt in een eerste reactie op de aanslag in Amsterdam van een ’verschrikkelijk misdrijf dat valt te betreuren’. „We hopen dat de Nederlandse justitie de zaak zo snel mogelijk opheldert.” Het Duitse ministerie van Binnenlandse Zaken liet weten dat de Afghaanse messentrekker Jawed S. (19) ’niet bekend staat als gevaarlijke islamist’. Het ministerie verwijst voor de afhandeling van de zaak door naar de Nederlandse recherche. De Duitse autoriteiten zullen de Nederlandse wel helpen bij een verzoek om rechtshulp. S. heeft een Duitse verblijfsvergunning. Uit zijn eerste verklaringen blijkt dat hij een terroristisch motief had.   Om privacyredenen maakt Duitsland nog geen verdere gegevens bekend. Alleen Rheinland-Palts wordt bevestigd als deelstaat waar de verdachte woonde. De Afghaan stak afgelopen vrijdag op het Centraal Station in Amsterdam in op twee Amerikanen. De slachtoffers werden geraakt in hun rug en hand en zijn buiten levensgevaar.  .
</doc>
<doc id="479" genre="news" gender="M">
Van Gogh vermoord in nieuwe film
VENETIE - In de film At eternity’s gate over Vincent van Gogh pleegt de schilder geen zelfmoord, maar wordt hij door twee tieners neergeschoten. Een omstreden theorie. - Vanavond beleeft At eternity’s gate z’n wereldpremière tijdens het 75e filmfestival van Venetië. De Amerikaanse acteur Willem Dafoe geeft daarbij gestalte aan de beroemde kunstenaar. De eveneens Amerikaanse regisseur Julian Schnabel ( Basquiat, Before night fall) liet zich voor zijn film vooral inspireren door de schilderijen van Van Gogh . Hij plaatst de totstandkoming van enkele ervan in een (fictieve) context. Daarnaast toont hij de wereld deels door de ogen van de schilder zelf. Schnabel viel voor zijn film ook terug op Vincent van Goghs brieven en op biografisch onderzoek, onder meer van de Amerikaanse schrijvers Gregory White Smith en Steven W. Naifeh . Zij publiceerden in 2011 hun boek Van Gogh: The life , waarin zij de opzienbarende theorie opwierpen dat de schilder geen zelfmoord zou hebben gepleegd, maar min of meer per ongeluk zou zijn vermoord. Tot die tijd werd algemeen aangenomen dat Van Gogh zichzelf op 27 juli 1890 in de borst verwondde met een revolver. Twee dagen later overleed hij aan inwendige bloedingen. Deskundigen van het Van Gogh-museum wezen de bevindingen van de Amerikaanse schrijver na aanvullend onderzoek af. Toch volgen zowel de recent gemaakte animatiefilm Loving Vincent als Schnabels nieuwe film At eternity’s gate het moord-scenario. Schnabels co-scenarist Jean-Claude Carrière benadrukt in Venetië dat er geen enkel bewijs is voor Van Goghs zelfmoord. ,,Niemand is er getuige van geweest. Het wapen is nooit gevonden. Hij schilderde in een hoog tempo steeds nieuwe schilderijen. Dat hij zelfmoord zou hebben gepleegd, is enkel een deel van de donkere mythe van de getroebleerde artiest.” De regisseur zelf laat meer ruimte voor twijfel. Schnabel: ,,Het maakt mij eigenlijk niet uit of Van Gogh zelfmoord heeft gepleegd of niet. Er ís een mogelijkheid dat hij vermoord werd en dat is goed voor de film. Wat er echt is gebeurd, zullen we nooit met zekerheid weten.”
</doc>
<doc id="480" genre="news" gender="F">
‘Weinstein is onschuldig’: goedkope pr-stunt op filmfestival Venetië
De Italiaanse filmregisseur Luciano Silighini Garagnani verscheen zaterdagavond niet in smoking, maar in een controversieel T-shirt op de rode loper van het filmfestival in Venetië. Gefronste wenkbrauwen op de première van op het filmfestival van Venetië: Luciano Silighini Garagnani trok immers geen avondkledij aan, maar een zelfgemaakt T-shirt met het opschrift ‘Weinstein is onschuldig’. Harvey Weinstein, producent van talloze Hollywoodfilms, viel uit de gratie na een storm van beschuldigingen van seksueel misbruik. Het uitdagende T-shirt lijkt volgens de vooral een pr-stunt. Garagnani, niet bepaald een ronkende naam, zou op zoek zijn naar publiciteit voor zijn eigen film over voormalig Italiaans president Silvio Berlusconi. Het project zou de 'bunga bunga'-seksfeestjes van Berlusconi afbeelden in een positief daglicht. De provocatie laat op twee vlakken een zure nasmaak achter. In de eerste plaats deelde Garagnani de rode loper met onder anderen actrice Cate Blanchett, een van de vele vrouwen die Weinstein van misbruik beschuldigen. Daarnaast kwam het filmfestival van Venetië eerder al onder vuur, omdat het zo weinig vrouwelijke cineasten nomineerde: maar één van de 21 genomineerde regisseurs is een vrouw.
</doc>
<doc id="481" genre="news" gender="M">
Wandelboom wijst de weg door Beveren
Beveren-Waas - Grote Routepaden, gemeente Beveren en het Sint-Maartencomité huldigen op zondag 2 september een nieuwe wandelboom in nabij het kasteel Cortewalle. Een wandelboom is een houten wegwijzer, aangebracht op het punt waar twee Grote Routepaden elkaar kruisen. Aan de Lange Dreef in Beveren ligt het kruispunt van ‘Streek-GR Waas- en Reynaertland’ en ’Martinusroute’. Grote Routepaden, dat betekent wandelen en fietsen over lange afstand. De bewegwijzering bestaat uit markeringen die in beide richtingen aangebracht worden: wit–rood voor de GR-paden en geel-rood voor de streek-GR. Met de Streek-GR Waas- en Reynaertland krijgt de gemeente Beveren voor het eerst een Streek-GR op zijn grondgebied. De vroegere Streek-GR Reynaertlandvolgde de sporen van Reynaert de Vos van Hulst tot Rupelmonde maar kwam niet door Beveren. De route werd grondig opgefrist langs de interessantste toeristische bezienswaardigheden van de streek, met een maximale belevingswaarde voor de wandelaar en een optimale afstemming op het openbaar vervoer. De wandeling loopt nu tussen Lokeren en Hulst. Het traject tussen Sint-Niklaas en Rupelmonde werd volledig vernieuwd en passeert nu dus ook in Beveren. De nieuwe topogids met routebeschrijvingen en topografische kaarten verschijnt begin 2019. Dan wordt ook de gpx-track (voor gps-toestellen) van het vernieuwde traject vrijgegeven. In de Middeleeuwen komt een pelgrimsstroom op gang naar Tours, de plaats waar Sint Martinus bisschop was en ook begraven is. Ook in Vlaanderen leeft de Sint-Maartentraditie en zijn er heel wat Sint-Martinusparochies. De Martinusroute, een Europese Pelgrimsroute van Utrecht naar Tours, is door de Raad van Europa erkend als culturele route. De route loopt ook door Vlaanderen en maakt hoofdzakelijk gebruik van GR-paden. De gemeente Beveren is aangesteld als trekker van het project voor Vlaanderen. De Martinusroute is nog in volle ontwikkeling. Volgens de planning zal ze vanuit Utrecht de grens oversteken ten zuiden van Bergen-op-Zoom. Via de GR 12en de GR 5Akomt de wandelaar in Beveren. Verder wordt de nieuwe Streek GR Waas- en Reynaertlandgevolgd en loopt het traject langs de Schelde, via wandelknooppunten en nog enkele GR-paden tot aan de grensovergang in Heuvelland. In Frankrijk doet de route o.a. de steden Amiens en Parijs aan om in Tours te eindigen. Naar analogie met de pelgrimsroute naar Compostella wordt hier en daar afgeweken van GR-paden om kerken, kapellen, monumenten maar ook folklore, gewijd of gelinkt aan Sint-Martinus, aan elkaar te rijgen. Het volledige traject is ongeveer 1 100 km lang. De route wordt summier bewegwijzerd met een Martinussticker. Waar de route samenvalt met GR-paden kunnen de wit-rode / geel-rode tekens gevolgd worden.
</doc>
<doc id="482" genre="news" gender="M">
Kamperen aan de school blijkt maat voor niets
Beveren-Waas - Medio maart van dit jaar werden de schoolpoorten van eerst de Sint-Maarten Middenschool en aansluitend ook die van KA Beveren omgetoverd tot een tijdelijk onderkomen voor kamperende ouders. Met hun overnachtingen in open lucht wilden zij voor hun kinderen een plaats garanderen in één van beide scholen. Vandaag, op de eerste officiële schooldag, blijkt dat zij toen eigenlijk helemaal geen moeite hadden hoeven te doen. Schepen van onderwijs Katrien Claus (CD&V): “De eerste schooldag is niet alleen voor de schoolgaande jeugd een belangrijk moment, maar ook voor ons. Vandaag weten wij definitief of iedereen een plaats vond in de vooraf gekozen school. Ik ben dan ook blij te mogen vaststellen dat dat ook effectief het geval is in Beveren!” De cijfers van deze ochtend tonen aan dat er in de Sint-Maartenmiddenschool 311 leerlingen zijn ingeschreven in 1A en 20 leerlingen in 1B. Er stonden 48 leerlingen op de wachtlijst, maar die is volledig weggewerkt. De leerlingen die in de eerste inschrijvingsperiode aangemeld waren, hebben allemaal een plaats gekregen. Voor vier leerlingen, die zich pas in juni aanmeldden, was er helaas geen plaats meer. In het GTI stonden geen leerlingen op de wachtlijst. In 1A zijn er 102 leerlingen ingeschreven en in 1B 52. Door extra inspanningen van het gemeentebestuur is de capaciteit uitgebreid en hebben alle leerlingen de kans gekregen om het schooljaar goed te starten. In het KA zijn er 183 leerlingen ingeschreven in 1A en 24 leerlingen in 1B. 6 kinderen zoeken nog een plaats in 1B. Zij hebben wel de mogelijkheid om uit te wijken naar andere Beverse scholen. Er zijn in het KA ook 34 OKAN leerlingen (onthaalklassen anderstalige nieuwkomers) ingeschreven. Als er zich nu nog extra OKAN –leerlingen aanmelden, zal de onderwijsraad extra plaatsen creëren in Beveren. De kampeertoestanden hebben het gemeentebestuur en de drie betrokken scholen tot verder initiatief aangezet. “We hebben intussen met de drie scholen samengezeten”, nog volgens Claus. “Om die kampeertoestanden te vermijden, is het de meest haalbare oplossing om voor elke school een eigen digitaal aanmeldingssysteem te ontwikkelen. Dat is een tussenoplossing, in afwachting van een centraal aanmeldingssysteem dat op Vlaams niveau wordt georganiseerd.”
</doc>
<doc id="483" genre="news" gender="F">
Oostkampse Omnikampen sluiten de zomer af
Oostkamp - De Oostkampse Omnikampen onder leiding van Nicolas en Olivier Stael en Jan Deschaepdrijver blikken tevreden terug op een drukke sportieve zomer. Zo'n 2000 kleuters en lagere schoolkinderen namen deel aan een van de kampen. Zoals steeds konden de kinderen kiezen uit een zeer uitgebreid aanbod, gaande van verschillende sporten tot ondermeer een boederijkamp, avonturenkamp of natuurkamp. Zo'n 144 ervaren monitoren en kleuterleidsters zorgden elke week voor de begeleiding. De laatste dag van de vakantie konden de kinderen hun talent nog eens showen aan ouders en grootouders tijdens een opendeurmoment. De Oostkampse Omnikampen zijn er dan terug in de herfstvakantie met een aangepast aanbod. Meer info:
</doc>
<doc id="484" genre="news" gender="M">
Samen is er klaar voor
Begijnendijk - Samen is een politieke partij die de uitdaging zonder vrees aangaat. Ze hebben heel wat erevaring in huis en bieden de kiezer een heel gamma nieuwe strijdvaardige politiekers aan. Kandidaat burgemeester is Bert Ceulemans (41). Hij heeft 18 jaar ervaring in de gemeenteraad. Als lijsttrekker wil hij zich focussen op een mooie en leefbare gemeente. Hij vindt dat de gemeentelijke diensten maximaal ten dienste moeten staan voor alle inwoner. Op plaats 2 staat Maggie Thielemans (52). Ook zij zetelt al drie legislaturen in de gemeenteraad. Fred De Keyser op plaats drie is nieuw in Begijnendijk, maar deed politieke ervaring op bij de geburen in Aarschot.
</doc>
<doc id="485" genre="news" gender="M">
Begrafenis binnenkort live te volgen via internet
De stad Mechelen zal vanaf volgende maand als eerste stad in Vlaanderen uitvaarten in de rouwaula van de stedelijke begraafplaats live streamen via internet. Zo kunnen nabestaanden die niet aanwezig kunnen zijn, de begrafenis toch volgen. De rouwaula van de stedelijke begraafplaats aan de Ziekenbeemdenstraat in Mechelen is intussen acht jaar open en de technologie was er stilaan aan een opfrisbeurt toe. Daar heeft de stad Mechelen van geprofiteerd om als eerste stad in Vlaanderen ook een camera en apparatuur voor videostreaming te laten installeren. Zo kunnen mensen die niet ter plaatse aanwezig zijn de uitvaart toch volgen via een livestream op het internet.
</doc>
<doc id="486" genre="news" gender="M">
Vandaag geen gemeenteraad Halen
De eerste maandag is de vaste vergaderdatum van de raad, maar deze maand wijkt het stadsbestuur daarvan dus af. De zitting vindt plaats in de raadzaal van het stadhuis op de Markt. Ze vangt aan om 20 uur. De zitting is openbaar. Iedereen mag ze dus bijwonen. Info: stad Halen, Markt 14, tel. 013/61.81.20, info@halen.be, www.halen.be.
</doc>
<doc id="487" genre="news" gender="M">
Freinetschool Op Stelten start al feestend
De rode loper lag klaar, klassen voorzien van expressiedozen en leerkrachten met bruisende ideeën. Betrokkenheid bij het leven, ervaringsgericht en creatief werken, een zinvolle context en maatschappelijke verbondenheid. Deze mix van ingrediënten zorgt er ondertussen al 10 jaar voor dat kinderen met volle goesting naar een school komen waar ze zich als één familie voelen. Wat begon als een klein schooltje in het centrum van Dilsen is ondertussen uitgegroeid tot een volwaardige Freinetschool. Nadat de eerste gespannen emoties wegebden was het vooral een fijn weerzien voor zowel de kinderen als de ouders. De nieuwsgierigheid werd geprikkeld en het startschot voor weer een bruisend jaar is gestart.
</doc>
<doc id="488" genre="news" gender="M">
Podium voor Max Vlassak op Urban Memorial van Damme
Achel Pas vier dagen eerder had Max op zijn Belgisch al 2 keer zilver behaald en zijn persoonlijke records aangescherpt, dus werd er zonder enige verwachting naar Brussel vertrokken. Het vooropgestelde doel was vooral zich vooral te ontspannen en te genieten van de toch uitzonderlijk mooie locatie van deze wedstrijd pal voor het gemeentehuis van Brussel. In datzelfde gemeentehuis mochten de atleten zich trouwens opwarmen voor de wedstrijd. Al snel werd duidelijk dat de atleten scherp stonden en er wel eens wat persoonlijke records konden gaan sneuvelen. Met zijn derde poging deed Max wat niemand had verwacht. Hij verbeterde voor de derde maal deze week zijn persoonlijk record. Met een afstand van 16.43 meter zette hij zich met brons op het podium van de Urban Memorial van Damme. Als extraatje werden de atleten na hun wedstrijd als VIP's toegelaten voor een hapje en een drankje met onder andere enkele BV's in het gemeentehuis, vanwaar ze later op het balkon de wedstrijd van de wereldtop dames konden volgen. Een prachtige dag in het hartje van Brussel!
</doc>
<doc id="489" genre="news" gender="F">
Zesde editie stratenfeest Trommelaar, Sparren- en Klein Oelenstraat
Tervant Een heel apart gevoel om in het midden van de straat te keuvelen met de buren. De kinderen konden naar hartenlust ravotten op straat waar ze dankbaar gebruik van maakten. Een lekkere barbecue kon alle aanwezigen bekoren. De spontaniteit van iedereen, tevredenheid en samenhorigheid gaf het organisatieteam een boost om er volgend jaar weer mee door te gaan maar eerst nog de kletskesdrink begin januari!
</doc>
<doc id="490" genre="news" gender="F">
Win een duoticket voor Peppermint met Jennifer Garner
Jennifer Garner schittert in de hoofdrol van de nieuwe actiethriller Peppermint. De film is vanaf 12 september te zien in de bioscoop. Lees vooral verder, want wij mogen 10 duotickets weggeven! Peppermint is de nieuwste film van regisseur Pierre Morel (Taken, The Gunman). Jennifer Garner (Elektra, Daredevil, Alias) speelt de hoofdrol in deze prent vol actie en wraak. Garner speelt Riley, die getuige is van de gewelddadige moord op haar echtgenoot en dochter. Wanneer ze uit haar coma ontwaakt, traint ze jarenlang om zich te kunnen wreken op de daders. Wij mogen 10 duo’s gratis naar Peppermint sturen! Vul onderstaand formulier in en geef het juiste antwoord op de wedstrijdvraag. Deelnemen kan tot en met dinsdag 11 september 2018. WEDSTRIJDVRAAG: Hoe heet het personage van Jennifer Garner in deze film? ﻿
</doc>
<doc id="491" genre="news" gender="F">
Koolmees moet kleur bekennen in cruiseruzie
Minister Koolmees van Sociale Zaken en Werkgelegenheid zit met zijn handen in het haar. Door een ruzie met een van de grootste scheepsreders ter wereld moet hij kiezen tussen bescherming van de maritieme industrie en bescherming van het Nederlandse arbeidsrecht. Al enkele jaren is er achter de schermen een ruzie gaande over een boete die de Arbeidsinspectie (nu Inspectie SZW) heeft opgelegd aan de eigenaar van het grootste cruiseschip ter wereld. De Amerikaanse rederij Royal Caribbean koos vier jaar geleden een droogdok in Rotterdam om zijn pronkstuk, The Oasis of the Seas, een flinke opknapbeurt te geven. Vol trots werd het schip onthaald in de Rotterdamse haven. Om kosten te besparen, moest de renovatie in twee weken tijd gebeuren. Het personeel regelde de Amerikaanse reder samen met het UWV. Alles verliep in goed overleg en in korte tijd stelde het UWV 1350 tijdelijke werkvergunningen beschikbaar. Maar het tij keerde toen de Arbeidsinspectie besloot een kijkje te nemen op het schip. Inspecteurs vonden nog eens 124 mensen, afkomstig uit de Filipijnen, die zonder werkvergunning druk waren met de interne verbouwing van het schip. Ze legden nieuwe vloerbedekkingen, schilderden de hutten en knapten de douches op. De inspectie legde de Amerikaanse reder een boete op van 992.000 euro op. Royal Caribbean was het niet eens met de boete en tekende bezwaar aan. Volgens het Amerikaanse bedrijf vallen de Filipijnen niet onder het Nederlandse arbeidsrecht, maar onder het zeevaardersrecht (of maritiem recht), ook al ligt het schip in een Rotterdams dok. Ze maken volgens de Amerikanen immers deel uit van het 'Flying Team', een groep werknemers die de wereld wordt overgevlogen om cruiseschepen van binnen op te knappen. De boete is tot op de dag van vandaag nog niet betaald. Ondertussen is er geen cruiseschip meer te vinden in het dok van de Rotterdamse haven. "Zolang die boete daar ligt, komen de cruiseschepen niet meer naar Nederland, maar kiezen ze liever voor steden als Hamburg", zegt Jan Kees Pilaar, de directeur van scheepswerf Damen Verolme. Hij roept de minister op de boete ongedaan te maken en meer duidelijkheid te geven over de Nederlandse wet. De vakbond van varende werknemers Nautilus vindt daarentegen dat de cruise-industrie zich gewoon moet houden aan de regels. "Ja, de industrie moet groeien", zegt Sascha Meijer. "Maar niet over de rug van kwetsbare werknemers." Koolmees is als minister van Sociale Zaken verplicht om op te komen voor de rechten van werknemers, zegt de vakbond. "Wij zijn een land waar sociale bescherming en arbeidsrechten hoog in het vaandel staan. En daar moeten wij ons met z'n allen hard voor maken." Deze week zal Koolmees beslissen of de boete op tafel blijft of niet. Daarnaast moet hij besluiten hoe de wetgeving voor toekomstige gevallen helder wordt.
</doc>
<doc id="492" genre="news" gender="M">
May's brexit-voorstel steeds verder onder vuur
De Britse premier May komt door haar brexit-voorstel steeds verder onder druk te staan. Vandaag haalde de opgestapte minister van Buitenlandse Zaken Boris Johnson keihard uit naar de Britse opstelling in de onderhandelingen. En tegelijkertijd is Brussel niet bereid om May tegemoet te komen. "Met dit voorstel gaan we de strijd aan met een witte vlag in onze handen", schrijft Johnson in zijn column in de Daily Telegraph. "Het is onvermijdelijk dat de EU zal zegevieren, terwijl het Verenigd Koninkrijk uitgeteld op de grond ligt, terwijl twaalf sterren symbolisch boven het hoofd cirkelen, half bewusteloos." May kwam twee maanden geleden na ellenlange onderhandelingen en gesprekken met haar eigen ministers tot een concreet voorstel voor onderhandelingen met de EU over de Britse uittreding: de 'Chequers-deal', vernoemd naar haar buitenverblijf. De Britten willen na de brexit wel het vrije verkeer van goederen behouden, maar het vrije verkeer van personen en diensten niet. Dat moet ervoor zorgen dat de handel tussen Groot-Brittannië en het Europese vasteland zo min mogelijk wordt belemmerd. Tegelijkertijd krijgen de Britten de controle terug over migranten die zich vanuit de EU op het Britse eiland willen vestigen. Het akkoord leidde ertoe dat de prominente ministers Davis en Johnson opstapten; zij vonden dat de Britten nog steeds veel te veel EU-regels moesten blijven volgen. Vandaag was er de column van Johnson, zijn eerste frontale aanval op het plan van May nadat hij zijn ministerschap had neergelegd. Als 'backbencher' zal hij zich nu achter de harde brexiteers in de Conservatieve fractie scharen, die de brexit-koers van May te soft vinden. Het probleem is dat May een uiteindelijke deal door het Lagerhuis moet zien te krijgen en dat er op dit moment geen meerderheid lijkt te zijn voor de door haar ingeslagen weg. May heeft in het Lagerhuis op papier een meerderheid van dertien zetels, maar het aantal tegenstanders in haar eigen Conservatieve partij loopt al in de tientallen. Daar komt bij dat ook Brussel haar compromis niet accepteert. In de eerste dagen na de presentatie hield hoofdonderhandelaar Michel Barnier zich nog enigszins op de vlakte. Dit weekend maakte hij duidelijk dat het opknippen van de vier vrijheden (vrij verkeer van personen, kapitaal, goederen en diensten) binnen de Europese interne markt de integriteit van de totale interne markt in gevaar brengt. "Het zou het einde zijn van de interne markt en het Europese project", zei hij gisteren in een interview met de Frankfurter Allgemeine Zeitung. Dat betekent dat May dus nog verder zal moeten toegeven, wil ze de komende twee maanden een brexit-deal kunnen sluiten met de EU. Iets wat tot nog meer tegenstand in haar eigen partij zal leiden. Tegelijk weet ook Brussel dat de kans dat May ten val komt groter wordt naarmate ze meer aan de wensen van Brussel tegemoetkomt. Daarmee staan de onderhandelingen de komende maanden onder een immense druk. Eind dit jaar moet er immers een akkoord zijn om ervoor te zorgen dat alles voor het definitieve vertrek van Groot-Brittannië uit de EU, eind maart 2019, geregeld is. BBC-verslaggever Laura Kuenssberg refereerde op Twitter aan een uitspraak van Margaret Thatcher: "In het midden van de weg staan is levensgevaarlijk. Dan kun je overreden worden door verkeer van beide kanten." Het is onduidelijk wat er gaat gebeuren als de EU en de Britse regering het eens worden en het Britse parlement het uiteindelijke akkoord wegstemt. Valt de regering dan automatisch? Komen er nieuwe verkiezingen? En wat gebeurt er met de brexit? Komt er dan helemaal geen deal? Of wordt dan de roep om een nieuw referendum luider? Geen enkele mogelijkheid valt op dit moment uit te sluiten.
</doc>
<doc id="493" genre="news" gender="M">
Argentijnse president kondigt afschaffing ministeries aan om crisis
Argentinië verkeert al maanden in een valutacrisis. Het afschaffen van ministeries en de invoering van een exportbelasting moet helpen de noodsituatie af te wenden. Om de vergerende muntcrisis in zijn land te bezweren heeft de Argentijnse president Mauricio Macri aangekondigd verschillende ministeries te schrappen. Ook gaat Argentinië belasting heffen op sommige exportproducten, schrijft persbureau Reuters.
</doc>
<doc id="494" genre="news" gender="F">
‘Ik probeerde te zwemmen, maar er gebeurde gewoon niks’
Gijs van Hoogstraten (26) raakte op zijn achttiende grotendeels verlamd. Vrienden van zijn ouders doneerden geld voor een aangepast huis, zijn vrienden verzorgden hem jarenlang bij toerbeurt. „Ik had het idee dat veel mensen mijn situatie nog kutter vonden dan ikzelf.” Gijs van Hoogstraten (1992) werd geboren in Deventer, als de oudste van vier broers. Hij sloeg een klas over, deed gymnasium en ging op zijn zeventiende natuurkunde studeren aan de TU Delft.
</doc>
<doc id="495" genre="news" gender="M">
Nest begon nieuw schooljaar
Rotselaar - De gemeentelijke basisschool in Wezemaal zette het nieuwe schooljaar feestelijk in. De leerlingen van de gemeentelijke basisschool Het Nest in Wezemaal vierden het nieuwe schooljaar met een nieuwe naam en een nieuw logo.
</doc>
<doc id="496" genre="news" gender="F">
CD&V Bierbeek stelt zijn kandidaten voor
Bierbeek - De Bierbeekse CD&V-leden hebben het licht unaniem op groen gezet voor de CD&V-lijst voor de komende gemeenteraadsverkiezingen. De kandidatenlijst bestaat uit een ervaren, maar ook vernieuwde ploeg van 21 kandidaten: Burgemeester Johan VANHULST (47 jaar) trekt de lijst: "Een logische keuze gezien zijn 24 jaar ervaring in het Bierbeekse college, 18 jaar als schepen en 6 jaar als burgemeester", luidt het bij CD&V Bierbeek. Na Johan Vanhulst volgen OCMW-voorzitter Monda Wuytack (2), schepen Stefaan Van Haegenborgh (3) en CD&V fractieleider in de gemeenteraad Ludo Aerts (4).
</doc>
<doc id="497" genre="news" gender="F">
Groen Oostkamp stelt kandidaten voor
Oostkamp - Groen Oostkamp heeft haar kandidatenlijst voorgesteld voor de komende gemeenteraadsverkiezingen. Groen wil graag het aantal zetels op z'n minst verdubbelen en zet dan ook in op een volle lijst. Carol Cartigny is lijsttrekker. Naast andere ervaren mensen als Geert Vercruyce, Hilde Naessens, Luc Debuyst, Ronny Verrewaere, Riet Vandevelde en Lieve Devynck verwelkomt Groen ook een resem nieuwe kandidaten uit de verschillende deelgemeenten. Uit Ruddervoorde komen Valentien Goethals, Stijn Van Bael, Rein Depuysseleir, Frank Taveirne en Hélène Groen de lijst versterken. Uit Moerbrugge worden ze vergezeld door Marianne Depestel, Romain Deloof, Ilja Vermeersch en Anja Everaert. Uit Oostkamp zelf vullen Arlette Vanthuyne, Nancy Kerckhof, Tom Leentjes, Luc Emaer, Leen Niclaes, Stefan Blyaert, Sam Vandenberghe en An Vincke de lijst verder aan. Twee plaatsen worden binnenkort nog toegekend.
</doc>
<doc id="498" genre="news" gender="M">
Laatste edtie van Horst Arts and Music  duurt dagje langer
Holsbeek - De vijfde en laatste editie van Horst Arts and Music vind plaats op vrijdag 7, zaterdag 8 en zondag 9 september. Een extra dag en een derde podium als afsluiter. Getalenteerde beeldende kunstenaars, vernieuwende underground producers en internationaal bekende deejays zorgen voor diversiteit aan disciplines. De collectie in-situ kunstwerken welke speciaal voor het festival worden gecreëerd, blijven ook behouden na het festivalweekend. Vanaf woensdag 12 september is de expo gratis toegankelijk en op 27 oktober is er aan het kasteel een nocturne als afsluiter. De organisatoren verwachten zo'n 2.500 bezoekers per dag. Om een vlotte circulatie van noodvoertuigen en bussen te garanderen wordt in een aantal straten tijdelijk éénrichtingsverkeer en een parkeerverbod ingevoerd. Het betreft Biezenstraat, Galgenbergstraat,Peerse, Horststraat en Luttelkolen. De organisatoren verontschuldigen zich bij de buurt voor mogelijke overlast. Niet alleen voor het verkeer, maar ook voor mogelijke geluidsoverlast. Op zaterdagochtend is er mogelijk geluidsoverlast tot 3 uur, zondagochtend tot 2 uur en op zondag tot middernacht. Woensdag 5 september is er om 20 uur een info-apero met rondleiding voor de buurtbewoners die een uitnodiging kregen.
</doc>
<doc id="499" genre="news" gender="M">
Trio duwt ‘ontrouw’ lief in auto en dumpt hem in… Düsseldorf
Het parket heeft twee jaar effectieve celstraf gevorderd tegen twee Waaslanders. Een meisje van achttien uit Kruibeke, die bedrogen werd door haar vriend, ging bij haar broer en diens vriend uithuilen. Eind maart van dit jaar besloten ze de dader een lesje te leren. Ze sleurden hem aan dancing Carré in Willebroek in hun auto en dumpten hem in het Duitse Düsseldorf. Noureddine M. (34) en zijn vriend Ali D. (35), beiden uit Temse, stonden terecht voor ontvoering en slagen en verwondingen. Het bedrogen meisje, Loubna M. (18) werd beticht van mededaderschap. Rechter Erika Colpin schilderde de twee mannen af als échte moraalridders. Die bewoording kregen de beklaagden meer dan een keer naar het hoofd geslingerd van de rechter. De openbare aanklager kon er niet mee lachen.
</doc>
<doc id="500" genre="news" gender="M">
Rommelmarkt met leuke spulletjes in Mulken
Er was zeer veel volk aanwezig op deze eerste editie. “ Wij zijn zeer tevreden, en het weer valt goed mee, dus op naar het volgende jaar met nog méér volk”, aldus organisator Franssen Hannah.
</doc>
<doc id="501" genre="news" gender="M">
Wielerpiste Zolder wordt snelste van Vlaanderen
De kans is groot dat er op de nieuwe wielerpiste in Zolder records zullen sneuvelen. De piste wordt de eerste snelle baan in Vlaanderen, met bochten die zo gebouwd zullen worden dat er scherpe tijden kunnen worden neergezet. Het complex moet klaar zijn in het voorjaar van 2023. De bouw van de overdekte wielerpiste op het Circuit van Zolder had veel voeten in de aarde, maar het officiële startschot is nu eindelijk gegeven. Voor de bouw, het onderhoud en de uitbating hebben Sport vlaanderen, de gemeente Heusden-Zolder, het Circuit van Zolder en de vzw Cycling Friends samen een nieuwe vereniging zonder winstoogmerk opgericht. “De raad van bestuur van deze vzw heeft nu het bestek uitgeschreven”, zegt Diederik Van Briel, afdelingshoofd Infrastructuur bij Sport Vlaanderen.
</doc>
<doc id="502" genre="news" gender="F">
Welke advocaat is bereid om Jos Brech te verdedigen?
Welke afwegingen maken advocaten? Wat doen zij als ene Jos Brech aanklopt voor juridische bijstand? Ook de verdachte van de moord op Nicky Verstappen heeft daar recht op, vinden zij in feite allemaal. Toch zijn ze niet altijd bereid zijn belangen te behartigen in een strafzaak, blijkt uit een belrondje langs Nederlands-Limburgse raadslieden. Nee, niet van harte, zeggen ze bij Vonken en Szymkowiak Strafrechtadvocaten in Maastricht. Zeker niet als Jos Brech een bekennende houding aanneemt.
</doc>
<doc id="503" genre="news" gender="M">
Zesde petanquetornooi voor doubletten
Nerem Iedereen kreeg sowieso een prijs, de hoofdprijs was een weekendje Nieuwpoort. Ook was er nog een extra prijs voor de beste damesploeg. Dit tornooi werd georganiseerd door Diana Sledz, Indra Swerts en Christian Chtuka. De opbrengst gaat naar de organisatie van hun jaarlijkse kindernamiddag.
</doc>
<doc id="504" genre="news" gender="M">
Dubbel jubileum op het Crijt
Crijt In die 60 jaar heeft het schooltje uiteraard heel wat wijzigingen ondergaan. Ook infrastructureel. Dankzij de inzet van het schoolbestuur, de opeenvolgende directies en personeelsleden en uiteraard de Vriendenkring kunnen we terugblikken op een rijkgevulde geschiedenis. Meer dan 600 kinderen hebben er in de loop der jaren hun kleuterdiploma in ontvangst mogen nemen! Dit dubbel jubileum willen we met zoveel mogelijk betrokkenen vieren. Iedereen die een bijdrage heeft geleverd of ooit in contact geweest is met school of Vriendenkring is van harte welkom. Om 15.00 uur gaat een korte academische zitting van start met een opreden van de kleuters. Aansluitend biedt de Vriendenkring alle aanwezigen een hapje en een drankje aan. Voor de geïnteresseerden is er een rondleiding in het schooltje. Doorlopend zullen een fototentoonstelling en powerpoinpresentatie zorgen voor de nodige herinneringen en straffe verhalen! Voor de kleinsten is er ook animatie voorzien. www.vkcrijt.be
</doc>
<doc id="505" genre="news" gender="M">
Werremesmèrt in de Wijkstraat
Dit alles werd tot stand gebracht door de organisatie “Kroningwijkstraat” met als voorzitter Ann Moens, het is een volledig vrijwilligerswerk. De opbrengst is voor de aankoop van de straatversiering voor de volgende Kroningsfeesten in Tongeren.
</doc>
<doc id="506" genre="news" gender="M">
Interclubploeg Limburg Maas succesvol op open tornooi
In juni werd de heren 3 ploeg van KTCLM kampioen van Limburg in de interclubcompetitie. Op 9 september nemen ze het in de eindronde van België op tegen Club Justine Henin uit Limelette. Als voorbereiding op deze ontmoeting nam het voltallige team deel aan tornooien tijdens de zomermaanden. Op het eigen open tornooi wisten vijf van de zes spelers van de ploeg door te stoten tot in de finale. Zo was de finale bij de enkel heren 2 een ploegonderonsje. Wim Vanderputte (B-4/6) en Alex Rasera (B-2/6) namen het tegen elkaar op in de finale van de hoogste herenreeks. Vanderputte wist hier na een spannende strijd aan het langste eind te trekken. Ook de enkel heren 3 reeks was een finale tussen twee ploegmaten. Dave Gielen (B+4/6) won van Martijn Vranken (C+15/1). In de heren 4 reeks mocht Gilles Filippini (C+15/3), vijfde speler van de interclubploeg, de finale spelen. Deze kon hij echter niet winnen. Enkel Mikael Bollen (C+30) nam niet deel aan het open tornooi. Hij won echter wel de heren 5 reeks op het tornooi van TC Dilsen. De ploeg bewijst zo dat ze klaar zijn voor de confrontatie in september.
</doc>
<doc id="507" genre="news" gender="M">
Eeuwig spits Jan Mulder: 'Thibaut Courtois'
M adrid, donderdag 30 augustus. De duizelingwekkend ingewikkelde, door Kaka, Forlan en de computers vlekkeloos uitgevoerde loting van de Champions League is in volle gang wanneer de eerste laureaat van het seizoen bekendgemaakt wordt. Doelman van het Jaar is ... Navas, Real Madrid. Keylor Navas betreedt het podium en ik denk aan Thibaut Courtois, die thuis naar de ceremonie kijkt.
</doc>
<doc id="508" genre="news" gender="M">
Woede om ’schaamteloze kraakactie’
Amsterdam - De krakers van actiegroep ’We are Here’ hebben opnieuw toegeslagen. In de Amsterdamse grachtengordel ditmaal. De uitgeprocedeerde asielzoekers eisen opvang en zijn daarom een monumentaal grachtenpand binnengedrongen. Buren kijken met opgetrokken wenkbrauwen naar het tafereel.
</doc>
<doc id="509" genre="news" gender="M">
Televisiedoping
Rit 9. Talavera de la Reina-La Covatilla: 226.529 kijkers, marktaandeel 38,9 procent. De negende Vueltarit haalde nog net de top-10 van de Vlaamse kijkcijfers. De etappe had helemaal bovenaan moeten staan. Geen enkel televisieprogramma van afgelopen zondag had een betere spanningsboog dan de negende rit van de Ronde van Spanje. Wie niet keek had ongelijk of was een onwetende. Pure wielerpropaganda was het. Televisiedoping die via de adertjes van de kleine teen tot in de hersenen werd gepompt.
</doc>
<doc id="510" genre="news" gender="M">
Tweede Kamergebouw tijdelijk gesloten door politiestaking
Agenten leggen dinsdag in Den Haag tijdelijk het werk neer. Uit veiligheidsoverwegingen is besloten publiek niet toe te laten tot de Tweede Kamer. Publiek kan de eerste vergadering van de Tweede Kamer na het zomerreces aanstaande dinsdag niet bijwonen vanwege een politiestaking. Dat heeft voorzitter Khadija Arib besloten in overleg met het presidium. Uit veiligheidsoverwegingen is besloten om het gebouw gesloten te houden voor bezoekers.
</doc>
<doc id="511" genre="news" gender="F">
Gevangenisstraf  journalisten in Myanmar  wereldwijd veroordeeld
Myanmar  Twee Reuters-journalisten waren een massamoord op het spoor, tot agenten ze in de val lokten. Ze werden maandag veroordeeld tot zeven jaar cel. Zeven jaar celstraf, alleen omdat ze hun werk deden. Het overkwam twee journalisten van het internationale persbureau Reuters maandag. En die uitspraak kwam hard aan in de internationale gemeenschap: het is een optater voor de persvrijheid in Myanmar.
</doc>
<doc id="512" genre="news" gender="F">
Museumbrand symboliseert verval Brazilië
Brazilië  Zondag brandde het Nationaal Museum voor de ogen van huilende Brazilianen af. De brand staat voor een breder verval van het land. Grote rookwolken en de geur van as hangen nog in de lucht rond Quinta de Boa Vista, het historische park waar het door brand verwoeste Nationaal Museum in Rio de Janeiro staat. Huilend omhelzen massaal toegestroomde mensen elkaar terwijl ze naar het uitgebrande gebouw staren. „Herbouw ons museum”, roepen demonstrerende studenten. Braziliaanse journalisten die vanaf de rampplek live op tv verslag doen kunnen hun tranen nauwelijks bedwingen. Binnen in het eeuwenoude gebouw, waar in 1822 de onafhankelijkheid werd getekend, wordt geprobeerd nog zoveel mogelijk historisch erfgoed te redden.
</doc>
<doc id="513" genre="news" gender="M">
Zijn Ajax en PSV uit het zicht verdwenen?
Eredivisie Ajax en PSV heersen over een schraal voetballand. Met de Champions League-miljoenen, hoger dan ooit, wordt het verschil met de rest nog groter. De gitaarklanken van Status Quo bij de opkomst van de teams zijn net weggestorven als de bal na twee minuten precies achter de strekkende arm van Vitesse-doelman Eduardo de hoek in hobbelt. 1-0 Ajax. Binnen twintig minuten is het 3-0, eindstand 4-0. Weerloos is Vitesse, figurant in eigen theater Gelredome.
</doc>
<doc id="514" genre="news" gender="M">
Eerste steenlegging kleurt eerste schooldag
Beersel - In Beersel bouwt men aan de toekomst. De vroegere school GBS De Springveer in Alsemberg is intussen afgebroken om plaats te maken voor de nieuwbouw van de nieuwe Springveer. De werken startten op 1 augustus en op de eerste schooldag werd officieel de eerste steen gelegd. Een en ander werd bijgewoond door het hele team van De Springveer, kleuters en kinderen van de lagere school. Tijdens het officieel moment werden toespraken gehouden door de Beerselse burgemeester Hugo Vandaele en schepen van onderwijs Jo Vander Meylen, Daniël Geerts, General Manager DBFM Scholen van Morgen en Johan Marchal, directeur De Springveer. Aanvankelijk zou “oude” De Springveer een “nieuwe” thuis vinden in de Grote Sleutel, ook in Alsemberg. Doordat de Grote Sleutel een geklasseerd gebouw is kreeg de gemeente doorheen dat proces steeds meer beperkingen opgelegd. Door deze belemmeringen liep het project aanzienlijke vertraging op. Beersel ging dan met DBFM-Scholen van Morgen rond de tafel zitten met het voorstel de piste Grote Sleutel te verlaten en een compleet nieuwe school te bouwen op de huidige site van de gemeentelijke basisschool. Jo Vander Meylen: “Het liep niet allemaal van een leien dakje, maar ik wil toch iedereen danken… Wij krijgen onze school en Scholen van Morgen evolueert van een quasi onmogelijk geworden project naar een relatief eenvoudig te realiseren project. “ Alsemberg krijgt een nieuwe school die voldoet aan de huidige capaciteit, de lokale noden en visie op onderwijs, maar ook beantwoordt aan de moderne normen van duurzaamheid, comfort en flexibiliteit. Jo Vander Meylen: “We willen als gemeentebestuur de capaciteit niet optrekken. We opteren er als gemeente voor om buurtscholen te ontwikkelen, letterlijk voor de mensen uit de buurt. Mensen die op loop- of fietsafstand van de school wonen. Het geeft ons ook de kans om buurtgericht scholen naar hun noden te ondersteunen. “
</doc>
<doc id="515" genre="news" gender="M">
“Over de druggebruikers uit hogere kringen praat De Wever niet. Die sluiten te nauw aan bij N-VA”
Jinnih Beels, de kandidaat-burgemeester voor de Antwerpse SP.A pikt de “verdachtmakingen” van burgemeester Bart De Wever niet. Die hintte erop dat de oppositie geïnfiltreerd zou worden door de drugsmaffia. “Hoe kan hij weten dat zijn partijleden er niet bij zitten?”  Jinnih Beels, de kandidaat-burgemeester voor de Antwerpse SP.A pikt de “verdachtmakingen” van burgemeester Bart De Wever niet. Die hintte erop dat de oppositie geïnfiltreerd zou worden door de drugsmaffia. “Hoe kan hij weten dat zijn partijleden er niet bij zitten?” “Ik wil absoluut geen heksenjacht starten.” Dat onderstreepte Antwerps burgemeester Bart De Wever (N-VA) bij de aankondiging dat leden van de Antwerpse gemeenteraad nauwe banden zouden hebben met de drugsmaffia.
</doc>
<doc id="516" genre="news" gender="F">
Wensboom met kaartjes voor mensen met kanker
Dagelijks krijgen 184 mensen in België te horen dat ze kanker hebben. Jaarlijks zijn dit 67.160 diagnoses en dit aantal stijgt. Gelukkig zijn er ook steeds meer mensen die de ziekte overleven. Vroegtijdige opsporing speelt daarbij een doorslaggevende rol. Naar aanleiding van de bevolkingsonderzoeken door de Vlaamse overheid, zetten Malle en Zoersel deze maand kanker in de kijker met verschillende lezingen en activiteiten. Om mensen die tegen kanker vechten een hart onder de riem te steken, zetten beide gemeenten een wensboom op. In Zoersel zal hij heel de maand september in het administratief centrum in Zoersel (Handelslei 167) staan en in Malle in het sociaal huis (Blijkerijstraat 53). Hierin kan iedereen een bericht achterlaten voor een persoon met kanker: een hartverwarmende groet, een persoonlijk verhaal, troostende woorden of grappige noot. Alle wensen worden nadien afgegeven aan de afdeling oncologie van het AZ St.-Jozef Malle. “We willen niet alleen informeren over kanker,” zegt Zoersels ocmw-voorzitter Katrien Schyvers, “maar we willen kankerpatiënten ook laten weten dat we aan ze denken. Daarom hopen we dat zoveel mogelijk mensen een berichtje achterlaten in onze wensbomen.”  programma van activiteiten 04.09 | markt, tussen 8.30 en 12 uur, Kerkstraat, Zoersel Op de eerste dinsdag van de maand staan de gemeenten met een stand op de markt om de bevolkingsonderzoeken onder de aandacht te brengen. Ze delen ook hartenkoekjes uit om mensen met kanker een hart onder de riem te steken. Daarnaast is er een voelborst: dit is een siliconen replica van een borst, waarbij de verschillende groottes van knobbeltjes duidelijk worden. 15 en 16.09 | plantjesweekend Vrijwilligers van beide gemeenten verkopen kleurrijke Azalea’s op verschillende plaatsen in Zoersel en Malle ten voordele van Kom op tegen Kanker. 18.09 | lezing, 20 uur, De Notelaar, Lierselei 17-19, 2390 Malle Dokter Frans Govaerts spreekt over de zin van screeningsonderzoeken. Daarnaast is er een reuzengrote replica van een dikke darm. Inschrijven kan nog tot 18.09. 19.09 | lezing, 20 uur, de Kapel, Handelslei 167, 2980 Zoersel Dokter Luc Colemont spreekt over darmkanker. Hij geeft antwoord op vragen als “waarom moet darmkanker vroegtijdig worden opgespoord?”, “wanneer?”, “bij wie?” en “hoe?” 19.09 | replica dikke darm, vanaf 13.30 uur, aan de Kapel, Handelslei 167, 2980 Zoersel Wandel door een reusachtige replica van een dikke darm en leer hoe dit orgaan eruit ziet. 30.09 | Race For The Cure, Frederik van Eedenplein, Antwerpen (linkeroever) Lotgenoten en sympathisanten vieren tijdens dit wereldwijde evenement hun overwinning op borstkanker en steunen dierbaren in hun strijd. Samen herdenken ze al wie de strijd verloor. Inschrijven kan nog tot 17 september.
</doc>
<doc id="517" genre="news" gender="F">
Welke advocaat is bereid om Jos Brech te verdedigen?
Welke afwegingen maken advocaten? Wat doen zij als ene Jos Brech aanklopt voor juridische bijstand? Ook de verdachte van de moord op Nicky Verstappen heeft daar recht op, vinden zij in feite allemaal. Toch zijn ze niet altijd bereid zijn belangen te behartigen in een strafzaak, blijkt uit een belrondje langs Nederlands-Limburgse raadslieden. Nee, niet van harte, zeggen ze bij Vonken en Szymkowiak Strafrechtadvocaten in Maastricht. Zeker niet als Jos Brech een bekennende houding aanneemt.
</doc>
<doc id="518" genre="news" gender="M">
Scheringa: ik heb bewijs voor lek over faillissementsaanvraag DSB
Wat was de achtergrond van de mail die een topambtenaar van het ministerie van Financiën op 12 oktober 2009 om 02.35 uur naar een contactpersoon op het ministerie van Algemene Zaken stuurt? Deze vraag stond centraal op de eerste dag van het getuigenverhoor dat Dirk Scheringa en zijn juridisch team wisten af te dwingen bij de rechtbank. Door ambtenaren van Financiën en functionarissen van De Nederlandsche Bank (DNB) onder ede te laten horen, hoopt de ex-bankier te bewijzen dat zijn DSB negen jaar geleden doelbewust is kapotgemaakt. Hij heeft er een schadeclaim van 830 miljoen euro aan gekoppeld. In de mail staat: "Ik hoor net dat de tweede tranche wordt onthouden, dus wordt het scenario van morgen een nieuwe aanvraag. Er staan journalisten buiten." Met "de tranche" wordt gedoeld op een noodkrediet en "de aanvraag" staat voor een verzoek van DNB bij de rechter voor het bekrachtigen van een faillissement van DSB. Zo'n aanvraag had de rechter eerder die nacht nog afgewezen, omdat de bank nog over voldoende middelen beschikte. Dat besluit verraste Financiën en DNB. De hele procedure was uiterst geheim. Toch meldden de volgende ochtend enkele media de faillissementsaanvraag. Gevolg: een nieuwe bankrun , terwijl de rust net leek weergekeerd. Rekeninghouders haalden massaal hun geld bij DSB weg. Dat verzwakte de bank zodanig dat een nieuwe faillissementsaanvraag werd afgekondigd, die nu wél door de rechter werd gehonoreerd. Het informatielek naar de media maakte deel uit van een vooropgezet plan, zegt Scheringa. Door de aanvraag te lekken is de bankrun uitgelokt. Een van de bewijzen is volgens Scheringa's advocaat Knoops de bewuste mail, verstuurd door topambtenaar Gita Salden. Knoops legde haar vandaag een print voor. Volgens Salden wilde ze in de mail duidelijk maken dat er meerdere scenario's bestonden. Knoops nam daar geen genoegen mee. "U schrijft: 'Dus wordt het scenario van morgen een nieuwe aanvraag.' Waar kwam dat scenario vandaan?" Ze antwoordde: "Daar heb ik geen herinnering aan." "Het lijkt sterk dat je aan zo'n belangrijke gebeurtenis geen herinnering meer hebt," vindt Knoops. "Maar ze kan dat zeggen. In ieder geval heeft ze erkend dat ze de mail heeft geschreven. En die mail is heel duidelijk." De Rijksrecherche concludeerde eerder in een onderzoek dat niet vast te stellen is óf, en zo ja door wie, er is gelekt aan de media. Er waren meer dan 500 mensen op de hoogte van de faillissementsaanvraag. Scheringa noemt de gang van zaken amateuristisch. Het recherche-onderzoek typeert hij als uit het stenen tijdperk. "Ze hebben bijvoorbeeld niet gekeken naar Facebook, Twitter en andere sociale media." Scheringa, zelf oud-politieagent, liet een team met onder anderen oud-rechercheurs de zaak onderzoeken. "Wij hebben bewijzen dat er gelekt werd, nu nog uitzoeken door wie." Hij zegt onder meer over berichtenverkeer op sociale media te beschikken waar zwart-op-wit uit zou blijken dat informatie is gelekt. De komende twee dagen worden functionarissen van DNB gehoord. Daarna gaat Knoops zijn cliënt Scheringa adviseren over of er voldoende bewijs is verzameld om een claim in te dienen.
</doc>
<doc id="519" genre="news" gender="F">
Kabinet: geen verbod op zelfmoordpoeder
Den Haag - Het kabinet ziet geen heil in het instellen van een verbod op ’zelfmoordpoeders’, of andere chemische middelen waarmee suïcide kan worden gepleegd. Begin dit jaar bracht de 19-jarige Ximena Knol zichzelf om het leven met zo’n poeder. Voor haar ouders was dit reden om voor een wettelijk verbod te pleiten, maar minister Hugo de Jonge (Volksgezondheid) ziet dat niet zitten, laat hij weten. Volgens de CDA-bewindsman is het instellen van zo’n Nederlands verbod ’ingewikkeld’ en ’beperkt effectief’. Hij wijst erop dat de stoffen via internet worden verhandeld. Het maakt handhaving ’moeilijk dan wel onmogelijk’, denkt hij. Bovendien worden de poeders ook voor hele andere, nuttige dingen gebruikt, zoals schoonmaken. Ook zou het opstellen van een lijst met verboden zelfmoordstoffen betekenen dat algemeen bekend zou worden om welke stoffen het precies gaat. Dat wil minister De Jonge nu juist voorkomen. De CDA-bewindsman deed na de oproep van de ouders van de overleden Ximena Knol onderzoek naar de mogelijkheden om zelfmoordmiddelen in te dammen. Al eerder werd daar door de politiek op gebroed, omdat Coöperatie Laatste Wil een zelfmoordpoeder aan leden wilde gaan verstrekken. De organisatie zag daar uiteindelijk vanaf, nadat het Openbaar Ministerie zich ermee bemoeide. Zelfmoord is niet strafbaar in Nederland. Hulp bij zelfdoding wel. Voordat Coöperatie Laatste Wil de handdoek in de ring gooide bleek dat honderden mensen interesse hadden in het zelfmoordpoeder. Honderden meldden zich om het middel te kunnen verkrijgen. Ze gaven aan het een rustig idee te vinden om iets in huis te hebben waarmee ze zelf uit het leven konden stappen. Minister De Jonge boog zich de afgelopen maanden over de precaire kwestie. Een wettelijk verbod op zelfmoordpoeders komt er wat hem betreft dus niet. Hij hoopt vooral dat de chemische bedrijven nu verdere stappen zetten. Hij wil dit najaar een convenant met ze sluiten waarin ze beloven om de verkoop van de zelfmoordmiddelen aan particulieren zullen tegengaan. Ook gaan toezichthouders zoals de NVWA en inspectiedienst ILT extra goed controleren of verkopers en beheerders zich wel houden aan bestaande wettelijke eisen die gelden voor handel in stoffen die als zelfmoordmiddel gebruikt kunnen worden. Ximena Knol pleegde volgens haar ouders zelfmoord met een middel dat via internet makkelijk te verkrijgen bleek. Haar vader richtte na haar dood zijn pijlen op de ’levenseindeterroristen’ van Coöperatie Laatste Wil , dat Ximena op het spoor zette van het middel. De vereniging maakte het wanhopige mensen te makkelijk om voor zelfmoord te kiezen, stelde Knol. „Ze noemen de naam van het middel niet, maar als ik hier praat over iets dat geel en krom is dat je moet schillen voor je het kan eten, zal iedereen begrijpen dat ik het niet over een appel heb.” De ouders van Ximena weerspreken de claim van Coöperatie Laatste Wil dat het zelfmoordpoeder tot een waardige dood leidt. „Het is hobbyisme. Gepruts dat kan leiden tot een afschuwelijke en allesbehalve pijnloze doodsstrijd”, aldus haar vader Randy. Praten over gedachten aan zelfdoding helpt en is bijvoorbeeld mogelijk via de landelijke hulplijn 113: www.113.nl of 0900-0113.    .
</doc>
<doc id="520" genre="news" gender="M">
‘Als je iets wil, moet je stappen zetten’
Jackie Groenen  Van pionier in Duitsland tot voetbalprof in Oranje. Middenvelder Jackie Groenen (23) is na een zwaar seizoen nu weer topfit. Elke wedstrijd twaalf tot dertien kilometer rennen. Ballen veroveren, splijtende passes, dynamische acties. Tot bleek dat zelfs Jackie Groenen grenzen heeft. „Ik ben een bijtertje, ga altijd te veel over mijn grens heen”, vertelt de 23-jarige middenvelder van FFC Frankfurt en Oranje. „Dat levert wel wat klapjes op. Dat je soms twee dagen ziek bent na een wedstrijd. Maar zo speel ik al sinds mijn vijftiende, daar voel ik me prettig bij. Totdat je voelt: het zit niet helemaal lekker. Ik voelde me wat minder zeker, ging me afvragen wat ik anders moest doen. Ik was daar erg mee bezig in mijn hoofd. Dat was de nasleep van het EK.”
</doc>
<doc id="521" genre="news" gender="M">
Kabinet wil dodelijk poeder uit de handel voor particulieren
Zelfdoding Het kabinet neemt maatregelen nadat een coöperatie aankondigde een dodelijk middel te willen verspreiden en een meisje zelfmoord pleegde met een zelf aangeschaft middel. Het kabinet wil voorkomen dat mensen dodelijke poeders en pillen kopen om zelf uit het leven te stappen. Het ministerie van Volksgezondheid gaat daartoe met de chemische industrie een convenant sluiten, staat in een brief die maandag aan de Tweede Kamer is gestuurd. Aanleiding is onder meer de aankondiging vorig jaar van de Coöperatie Laatste Wil (CLW) dat het een legaal verkrijgbaar ‘laatstewilmiddel’ zou hebben gevonden waarmee mensen zelfmoord zouden kunnen plegen.
</doc>
<doc id="522" genre="news" gender="F">
Een doorbraak in het spaghetti breken
Wat eten we? Waarom is het zo moeilijk spaghetti in twee stukken te breken? Twee studenten ontdekten hoe het wel kan. Er zijn restaurants die kinderen een schaar geven bij hun spaghetti. Kinderen vinden dat geweldig, gelegitimeerd spelen met je eten. Ouders die zichzelf hebben aangeleerd pasta te eten zoals het hoort, zien het met lede ogen aan. Maar ze moeten toegeven: verknipte pasta levert uiteindelijk minder geknoei op dan geslinger met slierten vol tomatensaus. Want pasta met een vork eten is voor kinderen net zo moeilijk als rijst eten met stokjes.
</doc>
<doc id="523" genre="news" gender="F">
Zeventien impertinente vragen voor Esther Gerritsen: ‘Ik zou  minder moeten roddelen’
Impertinente vragen Schrijfster Esther Gerritsen (46) beantwoordt zeventien impertinente vragen. Over haar (vieze) ijskast, seks en opvoeden. Ze mocht één vraag doorstrepen. Kun je boos worden in het verkeer? „Absoluut. Bumperklevers vind ik irritant en mensen die in de weg fietsen. Maar ik laat het niet merken, ik houd innerlijke, haatdragende monologen. Dan fiets ik achter iemand en scheld ik in mijn hoofd, nare dingen.”
</doc>
<doc id="524" genre="news" gender="M">
Rentree met frietjes
Lebbeke - Manuela Ferket, directeur van GO- lagere school't Konkelgoed, werd vijftig en trakteerde personeel en leerlingen op een stevig vlootje frietjes. Iedereen verkeerde meteen in stemming om een vibrerend 'Lang zal ze leven' aan te heffen.
</doc>
<doc id="525" genre="news" gender="F">
Rise & Shine: speeddaten met rolmodellen
Leuven - Op de Rise & Shine talentenbeurs kunnen jongeren speeddaten met mensen die uitblinken in hun vak. Ze mogen hen de kleren van het lijf vragen en zo ontdekken waar hun interesses liggen. Curieus brengt op zaterdag 22 september jongeren en professionals samen voor een speeddate. Wil je graag in gesprek gaan met een meubelmaker, verpleegkundige, journalist, sociaal werker, hartchirurg, acteur, leerkracht of dokter, rep je dan om 11 uur naar de Rise & Shine talentenbeurs Hal 5. Curieus: "We willen jongeren de kans geven deze toppers (m/v/x) te ontmoeten, met hen te praten, het vuur over hun vak te laten overslaan, te horen welke drempels ze moesten overwinnen om te staan waar ze nu staan, hoe ze vielen en weer opstonden … Meer dan een jobbeurs is het een talentenbeurs. Meer dan eenrichtingsverkeer een kruispunt van ontmoetingen. Een plek waar wilde toekomstdromen niet weggelachen worden, maar gevoed worden. Een plek waar jonge gasten niet te horen krijgen welke studierichtingen ‘te hoog gegrepen zijn’, maar waar talent een boost krijgt." Volgende mensen zullen al zeker aanwezig zijn: Mustafa Kör, Baki Topal, Mariame Keita, Tunde Adefioye, Mohamed Ridouani, Birsen Taspinar, Yassine El Mahmoudi, Jeroen Van Gilse, Hans Geyens, Sandra Dondeyne en Esther De Vos. De talentenbeurs is onderdeel van het programma .
</doc>
<doc id="526" genre="news" gender="M">
Ook in het landelijke Oosterzele wordt fijn stof gemeten
Oosterzele - Groen Oosterzele heeft een fijn stof meetproject opgestart om de inwoners te informeren. Hierbij wordt dezelfde apparatuur gebruikt als bij de Milieudienst van de stad Gent. Sinds augustus worden op regelmatige basis diverse metingen verricht door Groen-kandidaat Dominiek Declercq en de resultaten daarvan kunnen geconsulteerd en gevolgd worden. : "Helaas moeten wij vaststellen dat de luchtkwaliteit ook in Oosterzele niet steeds goed scoort (uitlopers Kanaalzone, dicht wegennet, E40, N42…). In de ochtend- en avondspits zijn de fijnstofmetingen geregeld hoog en dan begeven kinderen zich naar school en volwassenen naar het werk, al dan niet te voet of per fiets. Er zijn 18 keer meer overlijdens door fijn stof dan verkeersslachtoffers in België. Voor Oosterzele betekent dit 12 tot 14 direct gelinkte overlijdens per jaar. Bovendien is aangetoond dat het fijn stof ons drie levensjaren kost. De gemiddelde fijnstofmetingen in de regio vallen net binnen de gestelde normen (de gemiddelden gaan over 24 uur en ’s nachts is er beduidend minder verkeer) maar net die piekmomenten waarop we hoog scoren zijn de momenten waarop wij ons massaal in het verkeer bewegen. Groen Oosterzele is er dan ook van overtuigd dat de ontdubbeling van de N42, de carpoolparking aan den Anker en het aanzuigeffect van meer transport het fijn stof nog zal doen toenemen. De drempelwaarden van de Wereldgezondheidsorganisatie en de Europese normen worden nu al vaak overschreden. De concentratie van fijn stof is erg afhankelijk van de wind- en vochtigheidsgraad en wie op enkele kilometers van druk verkeer woont, krijgt ook regelmatig te hoge concentraties. Fijn stof blijft immers niet te plaatse waar het veroorzaakt wordt, en geraakt tot in de landelijkste delen van Oosterzele. Tegen de cijfers valt weinig in te brengen. We moeten ons bewust zijn van de feiten en de gevolgen, en zoeken naar constructieve oplossingen rond mobiliteit. Over gans Europa zien we de tendens om vooral lokaal, met allerlei maatregelen nog meer fijn stof tegen te gaan, zie de positieve gevolgen in Gent. Het is de combinatie van grotere en soms ook kleine maar gevoelige maatregelen op lokaal niveau, die het verschil maken. Groen Oosterzele wil zich hiervoor engageren, niet alleen door metingen te verrichten maar ook samen met de inwoners en het gemeentebestuur concrete voorstellen uit te werken." Wie de fijnstofmetingen wil volgen of er meer over te weten wil komen kan dit via de en de .
</doc>
<doc id="527" genre="news" gender="M">
Vijftien gemeenten tellen fietsverkeer
Hoegaarden - Hoegaarden begint eerder dan andere gemeenten met de fietstelling. De fietstellingen zijn een initiatief van het provinciebestuur. Ze vinden plaats in het kader van de fietstelweek die plaatsvindt van 24-30 september. Hiervoor heeft de provincie aan de vijftien kandidaat-gemeentes fietstellers uitgeleend. Die worden gekoppeld aan een lus die passerende fietsen detecteert. Hoegaarden is hier al mee aan de slag gegaan om gedurende een langere periode te meten.
</doc>
<doc id="528" genre="news" gender="F">
Nieuwe speelzone in Opvelp
Bierbeek - Opvelp is een speelruimte rijker. Bij de verkaveling van een gebied in het centrum werd, naast wandelpaden en een zone voor het bufferen en infiltreren van water, ook een natuurlijke speelzone aangelegd. De gemeente Bierbeek kiest er bewust voor om in elke deelgemeente bij nieuwe verkavelingen speelruimte te voorzien. Zo is Opvelp nu ook een speelgebied rijker. Het ontwerp van het gebied dateert al van 2013, maar werd in fases aangelegd en door de gemeente bijgestuurd naar een natuurlijke speelzone. Het project omvat de aanleg van een groene parkzone, centraal gelegen in Opvelp. ‘Het eerste ontwerp was een braaf parkje. Maar na gesprekken met de kleuterschool en de jeugdraad werd beslist meer gebruik te maken van het natuurlijk reliëf en wildere struiken en bomen. De wadi’s kregen een nieuw profiel om het water beter te bufferen’, zegt Tie Roefs, gedeputeerde voor milieu en duurzaamheid.  ‘Die speelruimte vormt een verrijking voor de buurtbewoners. Maar ook de nabijgelegen kleuterschool zal dankbaar gebruik maken van de nieuwe zone. Het biedt bovendien nieuwe mogelijkheden voor de activiteiten van de jeugddienst’, zegt Monique Swinnen, gedeputeerde voor plattelandsbeleid en Europa. ‘In totaal kostte het project zo’n 160 000 euro. Naast de aangename groenzone voorzien we hiermee voldoende ruimte voor waterbuffering en infiltratie: een voorbeeld van goede ruimtelijke ordening. In het verleden kampte Opvelp regelmatig met wateroverlast. Met deze ruimte en het bufferbekken dat we een 500 meter verder aanlegde, hopen we dat deze ellende tot het verleden hoort’, zegt burgemeester Johan Vanhulst. Ook schepen van Jeugd, Stefaan Van Haegenborgh is bijzonder opgetogen met deze realisatie: ‘Het is een mooi en avontuurlijke speelruimte geworden. Door de materiaalkeuze en het inplantingsplan slaan we een nieuwe weg in voor toekomstige speelruimtes. Deze speelruimte wordt een leuke ontmoetingsruimte voor de inwoners van Opvelp. De opening bewijst dit meteen want enkele buurtbewoners hebben onmiddellijk het initiatief genomen om hieraan een heus buurtfeest te koppelen.'  Het initiatief werd als plattelandsproject door de gemeente Bierbeek ingediend bij het Europees programma voor plattelandsontwikkeling LEADER in het Hageland en ontving hiervoor 25.000 euro subsidies voor de grondwerken. Van de provincie Vlaams-Brabant kreeg het project 15.000 euro subsidies voor de speelzone toegekend vanuit het reglement ‘Jeugdvriendelijke openbare ruimte’. Op hun advies werden aanpassingen gedaan om het reliëf en de natuurlijke ondergrond optimaal te benutten bij het aanleggen van de speelzone.
</doc>
<doc id="529" genre="news" gender="M">
Hervulbare drinkfles voor alle scholieren
Glabbeek - Alle kleuters en leerlingen van de drie scholen in Glabbeek kregen hervulbare drinkfles. Bij de start van het nieuwe schooljaar kregen de kleuters en leerlingen van de drie scholen gratis een drinkfles van de gemeente. Burgemeester Peter Reekmans (Dorpspartij), tevens bevoegd voor onderwijs: “Zo willen we de ouders van onze ruim zeshonderd kleuters en leerlingen doen kiezen om water mee naar school te geven. Bovendien kunnen de drinkflessen in de scholen dagelijks gratis bijgevuld worden. Door bewust te kiezen voor een hervulbare drinkfles willen we tegelijk ook het afval van petflessen en heel wat andere drankverpakkingen doen dalen."
</doc>
<doc id="530" genre="news" gender="M">
Vos loopt dagen rond met voorpoot in oude klem
Medewerkers van het VOC Neteland hebben maandagochtend een jonge vos moeten laten inslapen. Het dier was met zijn voorpoot in een oude ijzeren val getrapt. De zwaargewonde vos heeft de klem nog een tijdlang met zich meegesleept. Het was een bewoner van een huis aan het Ponderosapad in Noorderwijk (Herentals) die de vos maandag in zijn tuin aantrof. “Het is niet de eerste keer dat er in de buurt vossen worden gesignaleerd”, weet Mieke De Wit van het opvangcentrum voor vogels en wilde dieren VOC Neteland. “Maar deze vos maakte een raar geluid. De bewoner ging kijken en zag dat de vos met een voorpoot in een klem zat. Het dier probeerde zich uit de voeten te maken en kroop door de omheining.
</doc>
<doc id="531" genre="news" gender="F">
Jordi De Vlam lijsttrekker Groen in Zandhoven, Ward Belmans duwt
“Interessant”, zo omschrijft de jonge stedenbouwkundige Jordi De Vlam zijn eerste jaar in de gemeenteraad van Zandhoven. “Ik heb zeker zin om verder te doen. Ik heb begrepen dat de CD&V-meerderheid minder hard is voor mij dan voor mijn voorgangers, al is er soms een lacherige ondertoon. Maar ik vond het boeiend en heb heel veel zin om verder te zetelen.” Groen Zandhoven hoopt te groeien van één naar minstens twee zetels. “Onze grote hoop is ook dat de absolute meerderheid in Zandhoven gebroken wordt”, zegt lijstduwer en oud-gemeenteraadslid Ward Belmans. “Het zou een revolutie betekenen in Zandhoven als de CD&V straks moet gaan praten met iemand. Onder burgemeester Willy De Bie kon je bijna spreken van een dictatuur in Zandhoven, maar gaandeweg is er onder Luc Van Hove toch een verandering opgetreden.” Marjet Brangers, die Belmans destijds opvolgde als gemeenteraadslid, staat tweede, voor Kries van Zele. Tine Van de Velde (20) en Timothy Thys (23) zijn de jongsten op de lijst. Hedwig Maldoy, de echtgenote van N-VA-raadslid Bart Van den Bergh, staat op de dertiende plaats. Met Somia El Fihmi (21ste), die tegenover het gemeentehuis woont, heeft Groen Zandhoven ook iemand met Marokkaanse roots. “Ik ken Hedwig van ’t Zandhofje en wil me graag inzetten voor mijn gemeente”, zegt Somia. "Ik ben bijna twee jaar geleden van de stad naar hier verhuisd. Dit is ook een manier om nog meer mensen te leren kennen in Zandhoven en me in te zetten voor een groen Zandhoven." Een interessante kandidaat en ervaren rot is zeker ook Leo Cautereels (76), die als stichter van De Vrienden van het Zoerselbos het 400 hectaren grote Zoerselbos mee van de verkaveling redde. In de jaren negentig was hij verbonden aan de groene fractie in het Europees Parlement. Van 1994 tot 2000 was hij voor Agalev schepen in Zoersel, met als belangrijkste realisatie het afvalbeleid. Cautereels is ook oud-voorzitter van Red de Voorkempen en zorgde destijds mee voor de sluiting van het stort van Westmalle. “Recent ben ik van Zoersel naar een serviceflat in Zandhoven verhuisd”, legt hij uit. “Een terugkeer naar mijn roots, want mijn liefde voor de natuur schoot wortel op de boerderij van mijn grootouders Kees Van Dijck en Celina Reypens in Heuvelheide. In Zandhoven heb ik mee Sint-Christoffel op het nippertje van de sloop gered. Het gemeentebestuur wou de afspanning afbreken, maar via een spoedprocedure werd de Christoffel geklasseerd als monument. Ik heb me destijds ook ingezet om te verhinderen dat de gemeente een grote jumpinghal zou bouwen in de Tappelbeekvallei in Massenhoven. Zandhoven is dus zeker geen totaal nieuw terrein voor mij.” Enkele actiepunten van Groen zijn onder meer een vrije busbaan op de N14 tussen Zandhoven en Massenhoven zodat mensen die de snelbus naar Antwerpen willen nemen via de E313 hun tijdswinst niet verliezen door de files op de Ringlaan en de Liersebaan, obstakelvrije en voldoende brede voet- en fietspaden, zien hoe de huidige knip in Zandhoven-centrum nog verbeterd kan worden, ondersteunen van samentuinen en korte-keteninitiatieven zoals de Buurderij Pulderbos, meer respect voor oude bomen, meer bomen op parkeerplaatsen en een geboortebos. Bij de vorige gemeenteraadsverkiezing werd de groepsfoto genomen aan de oude bibliotheek en was een nieuwe bibliotheek voor Groot-Zandhoven een actiepunt. Die plannen zijn nu concreet. 1. Jordi De Vlam 2. Marjet Brangers 3. Kries Van Zele 4. Paul Sergier 5. Inge Somers 6. Jo Dreesen 7. Sabine Van Hauwaert 8. Jacques Rewers 9. Annemie Smolenaers 10. Timothy Thys 11. Tine Van de Velde 12. Johan Sergeant 13. Hedwig Maldoy 14. Frans Coenen 15. Brigitte Hendrickx 16. Frank De Swert 17. Kathleen De Meyer 18. Leo Cautereels 19. Mieke Beckers 20. Mathias Jespers 21. Somia El Fihmi 22. Anneleen De Wilde 23. Ward Belmans
</doc>
<doc id="532" genre="news" gender="F">
“Gaaf om het schooljaar zo te mogen starten”
Het zangproject ‘Allez, Chantez!’ zorgde meteen voor een klinkende start van het schooljaar in Essen. Het college kreeg deze zangsessie cadeau omdat ze tijdens het vorige schooljaar de winnaar werd van een wedstrijd voor secundaire scholen. “We wonnen door een filmpje in te sturen vanuit de muziekles”, zegt Sven Van Calster, leraar muzikale opvoeding. “Het was een compilatie van bekende popnummers op muziek. Op deze eerste schooldag komen beatboxer Wouter Konings en zanger Joep Conjaerts samen met de leerlingen muziek maken.” De sfeer op de speelplaats zat meteen goed. “Het schooljaar zo starten is best wel gaaf”, klonk het bij de leerlingen. En die zongen uit volle borst mee met nummers als Wake me up van Avicii,Goud van Bazart en Shape of You van Ed Sheeran.
</doc>
<doc id="533" genre="news" gender="M">
Lieva weer aan het werk na bizar verkeersongeval: “Juf,hoe komt het dat u neppe benen heeft?”
Lieva Vervoort (49) is sinds maandag weer aan het werk in de Geelse basisscholen, nadat ze in juli 2017 beide benen heeft verloren in een bizar verkeersongeval. Tijdens haar revalidatie kondigde ze aan dat ze op 1 september weer aan de slag zou gaan. Ze hield woord. “Die spanning van de eerste schooldag, die voel ik ook.” De kinderen van het eerste leerjaar staken hun wild geraas wanneer Lieva in haar rolstoel de speelplaats op rijdt. Bedremmeld bekijken ze haar, maar vooral haar benen. “Juf, hoe komt het dat u neppe benen heeft?” vraagt Len. Lieva proest het uit, maar vertelt dan dat ze een verkeersongeval heeft gehad. “Toen heb ik mijn beide benen verloren. Die kregen ze er niet meer aangezet. Daarom hebben ze er maar robotbenen onder gezet.
</doc>
<doc id="534" genre="news" gender="M">
’Blok heeft een punt over multicultuur’
Amsterdam - Minister Blok (VVD) werd fel gekapitteld wegens zijn analyse dat ’vreedzame multiculturele samenlevingen’ niet bestaan. Maar volgens rechtsfilosoof en deskundige jihadistische bewegingen, dr. David Suurland (43), heeft Blok wel een punt.
</doc>
<doc id="535" genre="news" gender="F">
De banken zijn klaar met de Eerlijke Bankwijzer
Beoordeling van banken De banken vinden de kwaliteit te slecht, dus werken ze niet meer mee aan de Eerlijke Bankwijzer. „Wij gaan door”, zeggen ze daar. Die náám alleen al: de Eerlijke Bankwijzer. „Een bank die onvoldoende scoort, is kennelijk een oneerlijke bank. Dat raakt mij in mijn ziel.” Bas Rüter, die als voorzitter van het platform duurzaamheid van de Nederlandse Vereniging van Banken (NVB) namens alle banken spreekt, ergert zich eraan.
</doc>
<doc id="536" genre="news" gender="M">
&#8216;Duizenden Polen frauderen met werkloosheidsuitkeringen&#8217;
Volgens actualiteitenprogramma Nieuwsuur innen Poolse arbeidsmigranten op illegale wijze duizenden euro’s aan uitkeringen. Duizenden Poolse arbeidsmigranten frauderen of hebben de afgelopen jaren gefraudeerd met Nederlandse werkloosheidsuitkeringen. Dat meldt actualiteitenprogramma Nieuwsuur op basis van eigen onderzoek. Vanuit hun thuisland innen ze in Nederland duizenden euro’s aan uitkeringen. Ze krijgen dit voor elkaar door het gebruik van valse handtekeningen, nepsollicitaties en adresfraude.
</doc>
<doc id="537" genre="news" gender="M">
Dé Roelof de Vries
Ik kende Roelof de Vries nog van voor hij dé Roelof de Vries was. Hij ging toen nog anoniem door het leven als het grootste talent van Radio 1. Vrijdagavond namen vrienden en bekenden in een Amsterdams café afscheid van die Roelof de Vries.
</doc>
<doc id="538" genre="news" gender="M">
Vuelta: wie houdt Colombiaanse entente van de eindzege? Alvast niet de Belgen
Eerste rustdag in de Vuelta na een openingsweek die er mocht zijn. Dankzij Alejandro Valverde onder meer. De Spaanse veteraan gaf zelfs Peter Sagan het nakijken. Dankzij Ben King ook, de qua palmares bescheiden Amerikaan die plots twee Vuelta-etappes wint als gevolg van zijn offensieve durf en daden. De leider is een Engelsman, Simon Yates, maar houdt toch vooral die Colombianen in de gaten.  Eerste rustdag in de Vuelta na een openingsweek die er mocht zijn. Dankzij Alejandro Valverde onder meer. De Spaanse veteraan gaf zelfs Peter Sagan het nakijken. Dankzij Ben King ook, de qua palmares bescheiden Amerikaan die plots twee Vuelta-etappes wint als gevolg van zijn offensieve durf en daden. De leider is een Engelsman, Simon Yates, maar houdt toch vooral die Colombianen in de gaten. Simon Yates droeg dagenlang de roze trui in de Giro tot hij in de voorlaatste bergetappe kraakte. Simon Yates is opnieuw leider in een grote ronde en gaat opnieuw voor de eindzege. Is de Engelsman kansloos? Zeker niet! Met tweelingbroer Adam aan zijn zijde beschikt hij alvast over een toegewijde superknecht. Toch vrezen we dat Yates niet zal opgewassen zijn tegen de Colombiaanse entente.
</doc>
<doc id="539" genre="news" gender="M">
Elias Van Breussegem wint 3e grote prijs John Hannes
Erpe-Mere - Elias Van Breussegem won de derde grote prijs John Hannes. Na een spannende eindfase haalde hij het nipt voor Adam Lewis en Lennert Teugels. Organisator Dirk D'Herde toonde zich na afloop best tevereden.
</doc>
<doc id="540" genre="news" gender="M">
Tachtig huizen zitten zonder gas na waterlek
Aalst -  Een tachtigtal huizen zat gisteren zonder gas nadat de gastoevoer in de Ninovestraat, Lepelloi en Broeder De Zwaeflaan in Erembodegem door een waterlek tijdelijk moest afgesloten worden.  Een tachtigtal huizen zat gisteren zonder gas nadat de gastoevoer in de Ninovestraat, Lepelloi en Broeder De Zwaeflaan in Erembodegem door een waterlek tijdelijk moest afgesloten worden. Gisteren ontstond er in de voormiddag een waterlek in de leiding van Farys ter hoogte van de Ninovestraat in Erembodegem. Door het lek werd er een gat geslagen in de gasleiding van Eandis. Daardoor kwam er water en slijk in het gasnet terecht. Bij een tachtigtal woningen in de Ninovestraat, Lepelloi en Broeder De Zwaeflaan werd daarom preventief de gastoevoer afgesloten. Er was geen gevaar voor de bewoners. Eandis mobiliseerde zijn technici om het water en slijk zo snel mogelijk uit het gasnet te verwijderen. Daartoe werd een speciale prop door het distributienet gestuurd. De leiding moest namelijk gasvrij zijn om die werken te kunnen uitvoeren. Eandis voerde de werken gefaseerd uit en kon op het moment van de feiten nog niet inschatten hoe lang ze zouden duren. Bij elk huis langsgaan Zodra de gasleiding opnieuw water- en slijkvrij was, zou een technicus van Eandis huis aan huis langsgaan. Het is immers noodzakelijk om de gasleiding in elke woning te ontluchten en de druk op de drukregelaar weer in orde te brengen, zodat de gastoevoer opnieuw in dienst gesteld kan worden. “De mensen van de energiemaatschappij zijn al een hele dag in de weer”, meent een bewoner uit de Ninovestraat. “Ik vermoed dat ze zullen doorwerken tot alles is opgelost. Of tenminste, dat hoop ik toch. Voor ons valt de overlast nog mee. Wij kunnen ons eten opwarmen op ons elektrisch fornuis. Maar een bad nemen, dat zal voor morgen zijn. Ach ja, dan slaan we eens een dagje over. Dat kan geen kwaad.”
</doc>
<doc id="541" genre="news" gender="M">
Mosselfestijn Chiro Hermeline
Wetteren - Meisjeschiro Hermeline is reeds meer dan 50 jaar een vaste waarde binnen de Wetterse jeugdbewegingen. De vzw Oudercomité Chiro Hermeline Wetteren helpt de Chiromeisjes waar mogelijk en waar nodig. Zo staat de vzw meer bepaald in voor de infrastructuur en het onderhoud van de lokalen gelegen aan de Lindenlaan 201. Dit gebouw is al 30 jaar oud en recent werd het dak vervangen. Om deze toch niet geringe uitgave te financieren organiseert de vzw diverse jaarlijks terugkerende activiteiten. Zo ook op zondag 16 september a.s. Dan is er het jaarlijks mosselfestijn waarop iedereen van harte welkom is. Voor wie geen mosselen lust is er ook stoofvlees met friet. Mosselen met friet of brood - Grote portie (1,8 kg): 25€ - Normale portie (1,3 kg): 22€ - Kind (-12j): 13€ Stoofvlees met friet - Volwassenen: 15€ - Kind (-12j): 8€ Inschrijven vóór 12 september 2018 bij Denis Van Leuven 09/368 08 09, Saskia Drieghe 0477/274 606, per mail: .
</doc>
<doc id="542" genre="news" gender="M">
Claevervelt zocht Wally
Buggenhout - De leerlingen van Provinciale School Claevervelt kregen na een stevig ontbijt als eerste opdracht van het nieuwe schooljaar 'Wally' te zoeken. Eens 'Wally' gevonden wisten ze meteen in welke klas ze terechtkwamen.
</doc>
<doc id="543" genre="news" gender="F">
Fietser gewond in Helchteren
Houthalen-Helchteren - Een fietser is maandag gewond geraakt bij een ongeval op de Grote Baan in Helchteren. Het slachtoffer werd er rond 16.30 uur door een auto geraakt.
</doc>
<doc id="544" genre="news" gender="F">
“5.000 handtekeningen gezocht om in elke school onderwijscoach voor hoogbegaafden te krijgen”
Drie ouders van hoogbegaafde kinderen willen via een website 5.000 handtekeningen verzamelen om in elke school een leerkracht te krijgen die specifiek is opgeleid om hoogintelligente kinderen te begeleiden. Je bent hoogbegaafd als je een IQ hebt hoger dan 130. Via talentzoektonderwijscoach.be zoeken Britta Verhelst uit Antwerpen, Peter Druyts uit Lint en de Limburgse Sylvia Feytons 5.000 handtekeningen om beleidsmakers onder druk te zetten om in elke school een leerkracht te voorzien die een opleiding heeft gevolgd om hoogbegaafde kinderen bij te staan.
</doc>
<doc id="545" genre="news" gender="M">
"Ouders klagen over verkeersveiligheid aan school, maar het is hun eigen verantwoordelijkheid"
De start van het nieuwe schooljaar betekent ook de inrichting van nieuwe schoolstraten in heel Limburg. De straten worden bij het begin en het einde van de schooldag afgesloten voor automobilisten, zodat leerlingen er op een veilige manier naar school kunnen. Ook ouders staan achter die beslissing: uit een enquête in Hasselt blijkt dat 82% zelfs bereid is om de auto op een veilige afstand te parkeren. Hasselt is dit jaar twee schoolstraten rijker: naast de bestaande schoolstraat aan de stedelijke basisschool in Kuringen, ligt er nu ook een in de Persoonstraat in de binnenstad en eentje in de Bieststraat in Rapertingen. Bij het begin en het einde van de schooldag zijn auto’s er niet meer welkom. “Het was eigenlijk al een doodlopende straat, maar je zag er steeds ouders met hun auto binnenrijden.
</doc>
<doc id="546" genre="news" gender="M">
KRC Genk slikte al 13 goals: speelt blauw-wit té spectaculair?
38 doelpunten voor, 13 tegen. het is de spectaculaire balans na het eerste blok van twaalf wedstrijden van KRC Genk. Het leverde naast de kwalificatie voor de Europa League ook de tweede plaats op met 14 op 18. Maar is het niet té spectaculair, slikt Genk niet te veel tegengoals (negen in de laatste vier wedstrijden), omdat het zo graag aanvalt? T2 Jos Daerden ontkent. 51 doelpunten vielen er in twaalf wedstrijden van KRC Genk. Dat is een gemiddelde van 4,25 per match, net hetzelfde als Barcelona en net iets minder dan Real Madrid (4,50). Roulette Als voetbalfan kan je er niks op tegen hebben, als Genk-supporter mag het aan de rechterkant van het scorebord altijd iets minder zijn. Racing incasseerde in zijn eerste acht wedstrijden dankzij vier clean sheets slecht vier tegengoals, De volgende vier matchen moest Vukovic zich negen keer omdraaien.
</doc>
<doc id="547" genre="news" gender="M">
’Renesse heeft veel meer te bieden dan zuippartijen’
Denk aan Renesse en je denkt aan… Juist, grote stapels bierkratten tussen de tenten op wat voor veel jongeren hun eerste vakantie zonder ouders is. Maar dat moet veranderen. Vindt althans wethouder Daniël Joppe. Hij wil af van het imago van zuipoord voor jongeren.
</doc>
<doc id="548" genre="news" gender="M">
NVWA erkent aansprakelijkheid voor dood kleuter
De vierjarige Mauryc Biernacki kwam eind 2015 om het leven na een val van een springkussen. Dat springkussen had nooit gebruikt mogen worden, zegt de NVWA. De Nederlandse Voedsel- en Warenautoriteit (NVWA) erkent aansprakelijkheid voor de dood van de vierjarige Mauryc Biernacki. De kleuter kwam eind 2015 om het leven na een val van een springkussen in speelhal Happy Days in Grootebroek.
</doc>
<doc id="549" genre="news" gender="M">
Mensenrechtenprijs voor omstreden afzwaaiende VN-commissaris
Minister Blok heeft ondanks kritiek van drie coalitiepartijen de Mensenrechtentulp uitgereikt aan de Jordaanse prins Zeid Ra’ad Al Hussein. Minister Stef Blok (Buitenlandse Zaken, VVD) heeft maandag ondanks kritiek van drie coalitiepartijen de Mensenrechtentulp uitgereikt aan de afzwaaiende VN-commissaris voor de mensenrechten, Zeid Raad al-Hussein. De Nederlandse prijs gaat elk jaar naar personen of organisaties die zich inzetten voor mensenrechten, en gaat gepaard met 100.000 euro.
</doc>
<doc id="550" genre="news" gender="M">
Cadeautje voor Germaanse krijger
Archeologie In Rijnsburg is in een Germaans graf uit de vierde eeuw een prachtige Romeinse schaal gevonden. Een diplomatiek geschenk. In Rijnsburg bij Katwijk hebben archeologen een bijzondere Romeinse schaal van brons gevonden. Het gaat om een wasbekken met een diameter van ruim veertig centimeter dat aan een kant is versierd met een uitstekende adelaarskop. „Van dit type schaal, met een geribbelde wand, zijn er in Europa maar een stuk of tien bekend”, zegt René Proos, provinciaal archeoloog van Zuid-Holland. „En dit is de enige met een adelaarskop.”
</doc>
<doc id="551" genre="news" gender="M">
Privéschool Engels in Astene bestaat dertig jaar
Deinze / Nevele - Het schooljaar 2018-2019 wordt een beetje speciaal voor Nadine Vanquathem, want het is precies dertig jaar geleden dat haar 'Taallessen Engels' het levenslicht zagen. 'Toen ik er in 1988 als zelfstandige aan begon, verklaarden velen me goed gek en voorspelden dat mijn schooltje geen lang leven beschoren zou zijn' verklaarde Nadine, die haar huis verbouwde om de cursisten te kunnen ontvangen. 'Het was aan mij om hen het tegendeel te bewijzen… Het is niet altijd gemakkelijk geweest, maar 'Taallessen Engels' bruist anno 2018 van het leven!' 'Ik geef nog even graag les als in het begin. Dat merken de cursisten elke week. Dus… we maken er een feestjaar van, nietwaar?' klinkt het. De lessen zijn gericht op het leren spreken van de dagelijkse omgangstaal. Er worden geen examens ingericht en zij probeert de lessen steeds ludiek, interessant, boeiend en praktisch te maken. De cursisten komen graag naar de les en kijken er elke week naar uit om hun anderhalf uurtje Engels te krijgen, zo blijkt uit de getuigenissenop de website.  Nog volgens Nadine: 'Ik richt mij naar iedereen, jong en minder jong, die praktische kennis belangrijk vinden om bijvoorbeeld op reis te gaan, te spreken met een toekomstige schoonzoon of -dochter. De lessen worden in kleine groepjes (overdag of 's avonds) gegeven zodat iedereen de kans krijgt om te oefenen.'  Meer info:
</doc>
<doc id="552" genre="news" gender="M">
VIDEO. Kunst in Sint-Egidiuskerk
Sint-Gillis-Waas - Kunstenares Yolanda De Bock uit Sint-Pauwels stelt tijdens de maand september haar werk tentoon in de Sint-Egidiuskerk van Sint-Gillis-Waas. Marc Marin ging alvast een kijkje nemen en sprak ook met Yolanda.
</doc>
<doc id="553" genre="news" gender="M">
Open Monumentendag in Laarne
Laarne - Zondag 9 september 2018 is het Open Monumentendag. In Laarne valt er heel wat te beleven. De Berlindekapel is het centrale punt waarrond alles draait. Er worden aan dit monument nieuwe toeristische infoborden onthuld. In de kapel wordt via één van deze borden en via een tentoonstelling de link gelegd met 100 jaar Eerste Wereldoorlog. De gemeente besteedt in het najaar samen met de Vereniging voor Lokale Geschiedenis van Kalken en Laarne en diverse andere partners veel aandacht aan het einde van de Groote Oorlog. De Berlindekapel is ook het vertrek- of eindpunt voor een fietsroute naar of van de winnende woning van de Architectuurprijs Laarne 2017. De prijsuitreiking vindt trouwens eveneens plaats op Open Monumentendag.
</doc>
<doc id="554" genre="news" gender="M">
GBS Schatteneiland is meteen hoogvlieger
Erpe-Mere - De gemeentelijke basisschool Schatteneiland is het nieuwe schooljaar meteen ingevlogen. "Piloten én stewardessen beloven de leerlingen een leerrijke,veilige, toffe vlucht met zo weinig mogelijk turbulentie " aldus meester-kapitein Dirk De Pauw.
</doc>
<doc id="555" genre="news" gender="M">
Mosseldagen kenden grote bijval
Berendrecht-Zandvliet-Lillo - De mosseldagen van Fanfare Willen is Kunnen hebben het nodige volk opgeleverd. Hoewel zij niet doorgingen in een feesttent te Berendrecht, zoals jarenlang de gewoonte was, zijn toch talrijke liefhebbers komen opdagen. Mogelijk gaan volgend jaar de mosselfeesten in de leegstaande kerk van Berendrecht door. Zo kunnen meteen de concerten van bevriende muziekmaatschappijen hun gang gaan. Ook die vonden nu plaats in de Evenementenhal.
</doc>
<doc id="556" genre="news" gender="M">
Podcast &#8216;Bob&#8217; winnaar Dutch Podcast Awards 2018
3FM-dj Michiel Veenstra werd door publiek en vakjury verkozen tot beste podcastpresentator. De podcast Bob van audiocollectief Schik en VPRO DORST heeft de eerste Dutch Podcast Award gewonnen. Dat maakte organisator BNR Nieuwsradio maandagavond bekend .
</doc>
<doc id="557" genre="news" gender="F">
Veertig jaar tv-journalistiek: vroeger was het niet beter
Martine Tanghe is dit jaar veertig jaar nieuws­anker bij de VRT en dat wordt ­gevierd met een ­programma, . Tanghe leende de reeks niet alleen het zinnetje waarmee ze afscheid neemt van de kijker, maar ook haar stem: buiten beeld gidst zij de kijker door veertig jaar tv-journalistiek.
</doc>
<doc id="558" genre="news" gender="M">
Brouwerijfeesten op Overslag
Wachtebeke - Halfweg deze maand organiseert Brouwerij Broers voor de tweede keer zijn Brouwerijfeesten. Er is een Foodtruck, er zijn rondleidingen en er is gratis muziek. Tevens kan je inschrijven om levenslang gratis bier te verkrijgen. Sinds het voorjaar van 2016 bestaat in Overslag een heuse brouwerij. Ruben Laureys en Bram Bossuyt brouwen er momenteel zeven verschillende bieren. Op 15 september organiseren ze voor de tweede keer de plaatselijke brouwerijfeesten en om hun groei verder te zetten zijn ze op zoek naar tienduizend euro via crowdfunding, momenteel zitten ze al over de helft.  Brughopper, Zwarte Ruiter, Sour Session IPA, Neipa, Trippel, Cuvée Framboise en Berry Berry zijn de zeven produkten die er gebrouwen worden. Het proces begint met het mout dat geschroot moet worden, vier weken later kan er gebotteld worden en na twee weken nagisten en twee weken rusten is het bier klaar voor consumptie.  Deze bieren kunnen geproefd worden op de brouwerijfeesten die doorgaan op 15 september van 11 uur tot 21 uur. Er zal live muziek zijn van Clovis, No Limits en Bard&Bard. Er zullen foodtrucks zijn van Maurice uit Zelzate en van Piétrain de Grain uit Temse en uiteraard zijn er rondleidingen in de microbrouwerij zelf.  Onder het motto “investeer éénmalig in levenslang bier” kan je meewerken aan een crowdfunding. Voor een éénmalige gift van 120 euro kan je levenslang bier afhalen in de brouwerij. De schoonbroers gebruiken het geld om te investeren in hun project. Ze willen de brouwerij upgraden door het bottelen, dat nu volledig manueel gebeurt, te vernieuwen en ze willen een extra tank toevoegen. Uiteraard gaat ook aandacht naar het ontwikkelen van nieuwe bieren.
</doc>
<doc id="559" genre="news" gender="M">
We Run 4 You 2 op zondag 30 september in Serskamp
Wichelen - “We Run 4 You 2” is een aflossingsmarathon georganiseerd door leiding, oud-leiding en Bouwfonds van Chiro Serskamp, deze keer ten voordele van de 1000 km voor Kom op tegen Kanker. Niet alleen in het verleden, maar ook recentelijk werden twee leden van de ploeg geconfronteerd met kanker. De bedoeling is hen, hun familieleden en vele anderen een hart onder de riem te steken. Speciaal voor de kinderen en hondenvrienden daarnaast een kidsrun en hondenrun georganiseeerd. Ook genoeg drank-, eet- en amusementsmogelijkheden worden voorzien. Iedereen is welkom om zijn steentje bij te dragen. Mede dankzij de opbrengst van onze aflossingsmarathon in 2016, zorgt de jongerenwerking van Kom op tegen Kanker voor een fantastisch weekend in de Efteling voor jonge kankerpatiënten. Loop, stap of drink een rondje mee tegen kanker op zondag 30 september in Serskamp! voor meer infp.
</doc>
<doc id="560" genre="news" gender="M">
Erik Tack stopt met gemeentepolitiek
Ronse - Op het einde van de gemeenteraad van vanavond, maandag 3 september 2018, maakte Erik Tack bekend dat hij stopt met de gemeentepolitiek. Hoe het met zijn partij Vlaams Belang in Ronse verder moet, is niet geweten. Erik Tack zal 18 jaar in de gemeenteraad van Ronse gezeteld hebben. Op zijn hoogtepunt in 2006 behaalde hij liefst 2.522 voorkeurstemmen, 481 meer dan burgemeester Luc Dupont (CD&V). "Ik ben nochtans toevallig in de politiek beland", herhaalde Tack bij zijn afscheid in de gemeenteraad, symbolisch gekozen de laatste voor de verkiezingen. Meer morgen 04/09/2018 in Het Nieuwsblad.
</doc>
<doc id="561" genre="news" gender="M">
Twee Duitse deelstaten gaan jongerenafdelingen AfD observeren
De banden tussen lokale jongerenafdelingen van Alternative für Deutschland en extreemrechtse groeperingen zouden intensiveren. De regionale veiligheidsdiensten van de Duitse deelstaten Nedersaksen en Bremen gaan jeugdafdelingen van de grootste oppositiepartij Alternative für Deutschland (AfD) in de gaten houden. De banden tussen de lokale afdelingen van AfD en extreemrechtse groeperingen zouden namelijk sterker worden, zegt Boris Pistorius, minister van Binnenlandse Zaken van Nedersaksen maandag tegen persbureau Reuters.
</doc>
<doc id="562" genre="news" gender="F">
Maatschappelijke druk  nu enige hoop voor Howick en Lili
Uitzetting De Armeense tieners waren ondergedoken maar zijn weer terecht, meldt het AD . Organisaties roepen staatssecretaris Harbers op hun uitzetting te voorkomen. Howick en Lili, de kinderen die aanstaande zaterdag uitgezet zouden worden naar Armenië waar hun moeder reeds verblijft, krijgen steun van prinses Laurentien. Zij vindt dat er een oplossing gezocht moet worden voor de kinderen, die al tien jaar in Nederland wonen. „Ik kan en ik wil geen oordeel hebben over de situatie maar ik leef mee met wat er in hun hoofd omgaat”, zei ze op NPO Radio 5.
</doc>
<doc id="563" genre="news" gender="M">
Stropers doden bijna negentig olifanten in Botswana
Volgens een onderzoeker van Elephants Without Borders gaat het om de grootste slachting van olifanten ooit. In het hart van Botswana hebben stropers de afgelopen weken bijna negentig olifanten gedood en van hun slachttanden ontdaan. Volgens de actiegroep Elephants Without Borders zijn nooit eerder in Afrika op zulke schaal olifanten gedood, meldt de BBC .
</doc>
<doc id="564" genre="news" gender="M">
NRC checkt: ’650.000 Nederlanders met gemengde relatie’
Dat twitterde GroenLinks-leider Jesse Klaver in een open brief aan premier Rutte. Minister Stef Blok (Buitenlandse Zaken, VVD) wacht komende week een zwaar Kamerdebat over uitspraken die hij begin deze zomer deed. Op een bijeenkomst in Den Haag zei hij geen multiculturele samenleving te kennen die als „een vreedzaam samenlevingsverband” functioneert en noemde hij Suriname een „failed state”. De uitspraken kwamen Blok op felle kritiek te staan. Hij zei al snel dat hij „te scherpe bewoordingen” had gebruikt en ook te betreuren dat hij daarmee „aanstoot” heeft gegeven. GroenLinks-leider Jesse Klaver beklaagde zich er op 16 augustus op Twitter over dat premier Mark Rutte nog niet openlijk afstand had genomen van Bloks uitspraken. Klaver vroeg zich af of Rutte wel premier van alle Nederlanders is en waarom hij niet opkomt voor „de 650.000 Nederlanders die een gemengde relatie hebben”. We gaan na of dit getal klopt.
</doc>
<doc id="565" genre="news" gender="F">
x
'Ik heb een hele tijd gedacht dat ik - nu ik zwanger ben - wel zou blijven wegkomen met gewone lange jurken en broeken met een losse band of elastiek. Maar ik ben enkele weken geleden toch gezwicht. Ik wil niet steeds terugvallen op slechts drie comfortabele stuks. Ik wil me mooi, aantrekkelijk en stijlvol voelen. Dus heb ik me een zwangerschapsjeans aangeschaft, maar vooral ook enkele jurken en een heel leuk broekpak van . Er is nog veel plaats voor groei wat betreft stijlvolle kledij voor zwangere vrouwen.’ ‘Een fantastische, lange, oversized wollen vintage winterjas die ik ooit cadeau kreeg van mijn moeder. Hij gaat overal bij, geeft instant klasse en is degelijk.’ ‘Ik had als student een vakantiejob als verkoopster in de winkel van Walter Van Beirendonck. Ik weet niet meer precies hoeveel hij kostte, maar ik heb een behoorlijk stuk van mijn loontje gespendeerd aan een schoudertas van Walter Van Beirendock. De laatste twee jaren van de middelbare school was mijn boekentas er een van Van Beirendonck.’ ‘Momenteel zijn dat verschillende tinten blauw. Maar die kleuren veranderen steeds. Een tijdje geleden droeg ik veel rood. Eigenlijk hou ik heel erg van grijze tinten, maar ik heb er niet de huidskleur voor. Ze maken mij bijna altijd bleek.’ ‘Kleed je niet naar modetrends, maar naar je eigen vormen. Respecteer je lichaam. Geef wat meer geld uit aan enkele goede basisstuks en bouw daar met minder prijzige stukken je garderobe verder mee uit. Als vrouw een broek vinden met de perfecte snit, dat is veel waard.’ ‘Ik vind Alicia Keys een inspirerende vrouw, het totale plaatje. Ik vind dat ze soms vreemde outfits aantrekt, maar ze heeft een ultieme klasse over zich. Haar besluit om zich naturel te tonen, inspireert me om me zelf ook minder te verstoppen of verbloemen.’ ‘Als puber had ik Buffalo’s. Hoe ik ze ooit zo mooi kon vinden, is me een raadsel.’ ‘Ik ben een grote fan van Tim Van Steenbergen. Hij creëert een vrouw met kracht en klasse én een vleugje theatraliteit. Nathalie Vleeschouwer, daar hou ik ook van. had deze zomer een prachtig, rood badpak waar ik dol op was, maar toen werd ik net zwanger. Misschien koop ik me volgend seizoen wel een mooi stuk van haar, als beloning. Judith Van Herck ontwerpt ook luxueuze lingerie. Onderschat niet hoe vrouwelijk je je voelt in mooie lingerie. Het is alsof je met een heerlijk geheim rondloopt, de hele dag.’ ‘Vaak ga ik winkelen als ik op reis ben of op tour, veel meer dan in eigen land. Maar in Antwerpen ging ik wel eens ronddwalen in de Volkstraat, de Nationalestraat en de Kammenstraat. Sinds ik in Gent woon, kom ik wel eens bij . Als je op zoek bent naar betaalbare kledij met een Scandinavische toets, dan is dit een tof adresje.’ ‘Een gemakkelijk hakschoentje. Ik draag tegenwoordig minder hoge hakken, maar ik vind ze nog altijd het toppunt van vrouwelijkheid. Als ik hakken draag, dan ga ik , hoog en elegant. Als je comfortabele schoenen aan je voeten wil, zijn er veel mooie stijlvolle platte alternatieven.’
</doc>
<doc id="566" genre="news" gender="M">
Doortocht Zeveneken: goedkeuring opdrachtdocumenten uitgesteld
Lochristi - Na een jarenlange stilte leek er schot te komen in de herinrichting van de doortocht Zeveneken op de N70. Op de agenda van de gemeenteraad stond de goedkeuring van de opdrachtdocumenten ingeschreven, maar omdat enkele wijzigingen nog niet in de plannen waren opgenomen, werd het punt uitgesteld naar een volgende zitting. Schepen Jean-Pierre Raman verduidelijkte de huidige situatie. "Op een laatste vergadering op 4 augustus werden nog enkele kleine opmerkingen opgenomen. Bedoeling was deze in de definitieve plannen op te nemen. Dit is echter nog niet gebeurd, zodat wij ons genoodzaakt zien dit agendapunt af te voeren. Hopelijk is dit tegen de volgende gemeenteraad opgelost, anders is er misschien een extra raadszitting noodzakelijk, want men wil de aanbesteding zo snel mogelijk klaar hebben". Raman had nog nieuws ivm de eiken die momenteel in de dorpskom pronken. "Uit onderzoek blijkt dat verschillende bomen aangetast zijn en het niet aangewezen is deze te laten staan. Wij behouden dan ook ons standpunt om de bomen te rooien en na de werken een nieuwe aanplant te doen". Cultuurschepen Marie-Claire Van Nieuwenhuyse liet al een licht schijnen over de mogelijke nabestemming van de bomen. "Via de Landelijke Gilde kregen we het idee om een kunstwerk te (laten) maken van de gerooide eiken en deze kunstwerken na de herinrichting van het dorp een plaats te geven in de dorpskern. Op die manier zouden de oorspronkelijke eiken niet echt verdwenen zijn".
</doc>
<doc id="567" genre="news" gender="M">
“Ik de assists, Paul de goals”
STVV trok vorige vrijdag in extremis twee extra aanvallers over de streep: Daichi Kamada, die vorig seizoen met Frankfurt het grote Bayern München vloerde in de Duitse bekerfinale en Paul Gladon, een 26-jarige kopbalsterke spits van Wolverhampton. Dinsdag trainen de twee voor het eerst mee met de groep van coach Marc Brys. “Eigenlijk is het poepsimpel: ik zorg voor de assists, Paul voor de goals”, aldus een opvallend vlotte Daichi Kamada. Terwijl het gros van de STVV-kern maandag van een vrije dag genoot na de fel bevochten zege tegen Oostende, meldden Daichi Kamada en Paul Gladon zich op de club om bij te trainen met physical coach Bart Van Lancker. Nadien maakten ze graag tijd voor hun eerste interview in Truiense loondienst. Voor het gesprek spelen we taxi voor Kamada - hij verblijft in Truiense uitvalsbasis Cicindria - en inmiddels vaste tolk Cory Lester.
</doc>
<doc id="568" genre="news" gender="F">
Deken van verdriet over Anna Paulowna
Anna Paulowna - De 20-jarige man die werd aangehouden na het dodelijk ongeval in Anna Paulowna, wordt dinsdagmiddag voorgeleid bij de rechter-commissaris. Die bepaalt of de jongeman langer in voorarrest blijft.
</doc>
<doc id="569" genre="news" gender="M">
‘Ondergedoken Howick en Lili zijn weer terecht’
De twee Armeense kinderen zouden aanstaande zaterdag uitgezet worden, maar waren ondergedoken. Ze zijn inmiddels weer bij hun pleeggezin, meldt het AD . Howick en Lili, de kinderen die aanstaande zaterdag uitgezet worden naar Armenië waar hun moeder reeds verblijft, zijn weer terecht. De twee waren ondergedoken , maar hebben zich volgens het AD gemeld bij de voogdij-instelling Nidos.
</doc>
<doc id="570" genre="news" gender="M">
Aanslag Amsterdam ‘om beledigen islam’
Verklaring OM De Afghaan S. is een terrorist, zegt het OM. Die verklaring leidt tot ongeloof onder kenners van islamitisch geïnspireerd terrorisme. De 19-jarige Afghaan Jawed S., die vrijdag op station Amsterdam Centraal twee Amerikaanse toeristen neerstak, vindt dat „in Nederland de profeet Mohammed, de Koran, de islam en Allah veelvuldig worden beledigd”.
</doc>
<doc id="571" genre="news" gender="M">
Racing Mechelen, ooit zowel vicekampioen als bekerfinalist: “De glorieperiode van de jaren vijftig blijft voortleven in de clubannalen”
Racing Mechelen begon het ­voorbije weekend aan de nieuwe voetbalcompetitie in de derde amateurklasse. Maar ooit stond de club aan de top. Gesticht in 1904, kende de club een gouden periode aan het begin van de ­jaren vijftig. Toen werd groen-wit vice­kampioen en speelde het de ­bekerfinale. Na een verblijf in de tweede klasse keerde de club in 1948 terug naar de Ereafdeling, toen de hoogste reeks van het Belgische voetbal. “Het was het begin van de sterkste periode die ­Racing Mechelen ooit kende. De ploeg eindigde achtereenvolgens vijfde, derde en nog eens derde”, vertelt persverantwoordelijke Fred ­Willems. Vanuit het niets waren de Mechelaars opgeklommen naar de top.
</doc>
<doc id="572" genre="news" gender="M">
FLASHBACK. Twee weken van bloedige gevechten eisen zware tol
Op 8 september 1944 beginnen de Britten aan hun operatie om in Geel het Albertkanaal en het Kempens Kanaal over te steken om de rest van de Kempen te kunnen bevrijden. Het resulteert in een bloedige strijd die twee weken zou duren. Na D-Day op 6 juni 1944 stort de Duitse frontlijn rond half augustus 1944 in elkaar. Daarna gaat het snel: op 4 september valt Antwerpen met zijn kostbare haven in Britse handen. Maar de Britse bevelhebbers beslissen hierna om enkele dagen pauze in te lassen in plaats van verder door te stoten richting Nederland, een grote strategische blunder.
</doc>
<doc id="573" genre="news" gender="M">
DE EERSTE SCHOOLDAG. Gemeentelijke Basisschool verwelkomt 858 kinderen
De kleuters gingen apart op de foto in Lochristi, en ook de lagereschoolkinderen kozen voor de grote familiefoto vanop de fraaie speelplaats in de Koning Boudewijnlaan.
</doc>
<doc id="574" genre="news" gender="F">
Bún opent tweede zaak op Het Zuid
Antwerpen 2018 / Antwerpen -  Het piepkleine pand aan de Sint-Jorispoort wordt te klein voor het succes van Bún, de Vietnamese streetfoodzaak van Hoa Truong en haar man Huibrecht Berends. Bún wordt daarom omgedoopt tot Litte Bún en krijgt een grote broer in de Volkstraat, genaamd Bún.  Het piepkleine pand aan de Sint-Jorispoort wordt te klein voor het succes van Bún, de Vietnamese streetfoodzaak van Hoa Truong en haar man Huibrecht Berends. Bún wordt daarom omgedoopt tot Litte Bún en krijgt een grote broer in de Volkstraat, genaamd Bún. Aan het grote raam van de gloednieuwe Bún die woensdag opent op Het Zuid staan twee gigantische fuiken, die in Azië gebruikt worden om te vissen en zijn omgebouwd tot lounge om te aperitieven. Het restaurant van Hoa Truong en Huibrecht Berends is modern ingericht, maar doet het geboorteland van Hoa wel alle eer aan. Achteraan zijn de tafels opgedeeld in aparte compartimenten. “Net zoals in Vietnam de gewoonte is. Daar worden restaurants ook opgedeeld in kleine hoekjes”, zegt Hoa.
</doc>
<doc id="575" genre="news" gender="F">
Vrachtwagens mogen wijk  ’s morgens en ’s avonds niet in
Borgerhout -  Met het nieuwe schooljaar ging gisteren in de zone tussen de Plantin en Moretuslei en de Turnhoutsebaan en in de Kievitwijk een toegangsbeperking in voor vrachtwagens van meer dan 3,5 ton. Zij mogen de zone niet meer in aan het begin en het einde van de schooldag.  Met het nieuwe schooljaar ging gisteren in de zone tussen de Plantin en Moretuslei en de Turnhoutsebaan en in de Kievitwijk een toegangsbeperking in voor vrachtwagens van meer dan 3,5 ton. Zij mogen de zone niet meer in aan het begin en het einde van de schooldag. Meer precies geldt het verbod op weekdagen tussen 7.30 en 9 uur ’s ochtends en tussen 15 en 17 uur ’s avonds. Op woensdag is dat tussen 11.30 en 13 uur. “De lancering van dit project valt samen met de start van het nieuwe schooljaar”, zegt schepen van Mobiliteit Koen Kennis (N-VA). “Met deze maatregel zetten we in op het vermijden van conflicten tussen vrachtwagens en zwakke weggebruikers, en dragen we bij aan veilige schoolroutes aan het begin en het einde van de schooldagen.
</doc>
<doc id="576" genre="news" gender="M">
GO! Basisschool met twee leerkrachten voor de klas
Mechelen -  Basisschool Hof Van Nassau aan de Zandpoortvest in Mechelen begon het schooljaar met een nieuwe naam en een nieuwe aanpak. De school heet voortaan GO! Basisschool Dubbelsprong en is binnen het gemeenschapsonderwijs de eerste lagere school in Vlaanderen die met co-teaching van start gaat.  Basisschool Hof Van Nassau aan de Zandpoortvest in Mechelen begon het schooljaar met een nieuwe naam en een nieuwe aanpak. De school heet voortaan GO! Basisschool Dubbelsprong en is binnen het gemeenschapsonderwijs de eerste lagere school in Vlaanderen die met co-teaching van start gaat. Directrice Ingrid Horemans verwelkomde alle kinderen persoonlijk. Op de speelplaats stond voor de gelegenheid een groot springkasteel. De ouders werden getrakteerd op een ontbijtbuffet. Aanleiding was de officiële inhuldiging van de nieuwe naam en de start van het co-teachingsysteem. “Wij hebben de ambitie om onze leerlingen met co-teaching dubbel zo ver te laten springen. Het nieuwe systeem wordt vanaf 3 september toegepast in alle klassen van de lagere school”, legt Horemans uit.
</doc>
<doc id="577" genre="news" gender="F">
Bún opent tweede zaak op Het Zuid
Het piepkleine pand aan de Sint-Jorispoort wordt te klein voor het succes van Bún, de Vietnamese streetfoodzaak van Hoa Truong en haar man Huibrecht Berends. Bún wordt daarom omgedoopt tot Litte Bún en krijgt een grote broer op het Antwerpse Zuid, genaamd Bún. Aan het grote raam van de gloednieuwe Bún die woensdag opent op Het Zuid staan twee gigantische fuiken, die in Azië gebruikt worden om te vissen en zijn omgebouwd tot lounge om te aperitieven. Het restaurant van Hoa Truong en Huibrecht Berends is modern ingericht, maar doet het geboorteland van Hoa wel alle eer aan. Achteraan zijn de tafels opgedeeld in aparte compartimenten. “Net zoals in Vietnam de gewoonte is.
</doc>
<doc id="578" genre="news" gender="M">
Peperbus houdt uitverkoop
Een deel van de inboedel van de Sint-Jan-Evangelistkerk – in de volksmond bekend als de Peperbus – wordt komende vrijdag verkocht. De kerk in Borgerhout heeft namelijk niet genoeg parochianen meer en wordt, wanneer hij aan de eredienst zal zijn onttrokken, eind volgend jaar het nieuwe provinciale hoofdkwartier van Unizo, de organisatie voor zelfstandigen en kmo’s. Aan de eredienst onttrekken. Het klinkt een beetje vreemd, maar het is wel de juiste term voor een kerk die een volledig nieuwe bestemming krijgt. “Vaak wordt de term ‘ontwijden’ gebruikt en dat klopt dus niet”, vertelt Olivier Lins, woordvoerder van het bisdom Antwerpen. “Een ontwijding is een liturgische plechtigheid, terwijl dit louter een administratieve beslissing van bisschop Johan Bonny is.
</doc>
<doc id="579" genre="news" gender="M">
Studiebureau moet oplossing vinden voor Gevaertlaan
Het gemeentebestuur van Westerlo gaat een studiebureau aanstellen dat een definitieve oplossing moet uitwerken voor de verkeerssituatie in de Gevaertlaan in Heultje. Nadien zal geld vrijgemaakt worden om het project ook uit te voeren. De gemeenteraad zette gisterenavond het licht op groen. Het was oppositieraadslid Frans De Cock (Open Vld) die de kat de bel aanbond. In juni van dit jaar werd in de Gevaertlaan, vanaf de kerk van Heultje tot voorbij de kruising met de Goudbloemstraat en Kathovestraat, een dunne slemlaag aangelegd op het oude betonnen wegdek. Volgens De Cock leverde de aannemer slecht werk.
</doc>
<doc id="580" genre="news" gender="M">
Luc Wuyts stelt uitgave samen over wapenschilden in de gemeente
Wist u dat er in de heraldiek laffe leeuwen bestaan? En dat een leeuw op een wapenschild altijd naar links kijkt? Dat en nog veel meer komt u te weten in , waarin auteur Luc Wuyts 23 verhalen koppelt aan 75 wapenschilden die je in Duffel aantreft. “Het is onvoorstelbaar hoeveel wapenschilden je aantreft als je door Duffel wandelt of kerken, kerkhoven, overheidsgebouwen en monumenten bezoekt. Alleen al door de Netebrug over te steken, passeer je er acht. In de onmiddellijke omgeving van de Sint-Martinuskerk kun je er zelfs 22 ontdekken”, zegt Luc Wuyts. “Ik heb geprobeerd die schat aan erfgoed te inventariseren en te kaderen in hun historische context.
</doc>
<doc id="581" genre="news" gender="M">
GO! Basisschool Dubbelsprong met twee leerkrachten voor de klas
Basisschool Hof Van Nassau aan de Zandpoortvest in Mechelen begint het nieuwe schooljaar met een nieuwe naam en een nieuwe aanpak. De school heet voortaan GO! Basisschool Dubbelsprong en is binnen het gemeenschapsonderwijs de eerste lagere school in Vlaanderen die met co-teaching van start gaat. Directrice Ingrid Horemans verwelkomde alle kinderen persoonlijk. Op de speelplaats stond voor de gelegenheid een groot springkasteel. De ouders werden getrakteerd op een ontbijtbuffet. Aanleiding daarvan was de officiële inhuldiging van de nieuwe naam en de start van het co-teachingsysteem. “Wij hebben de ambitie om onze leerlingen met co-teaching dubbel zo ver te laten springen.
</doc>
<doc id="582" genre="news" gender="F">
Opperrechter is in VS inzet geworden van louter partijpolitiek
Hoorzittingen Senaat Niemand in Washington houdt nog de schijn op dat het Hooggerechtshof een onafhankelijke pijler is in het staatsbestel. Als beoogd rechter van het Amerikaanse Hooggerechtshof hoort Brett Kavanaugh boven de partijen te staan. Maar in de hoorzittingen die aan zijn benoeming voorafgaan en die deze dinsdag beginnen in de Senaat, zal partijpolitiek alles overvleugelen.
</doc>
<doc id="583" genre="news" gender="M">
Een prinses als de eerste de beste BN’er
Soms hebben de Oranjes onverwacht behoorlijk invloed op de grote internationale politiek. Zo las ik in Russian Roulette , een boek inzake de Russische inmenging bij de Amerikaanse verkiezingen van 2016, over de toevallige bijdrage van Willem-Alexander en Máxima aan de wereldgeschiedenis.
</doc>
<doc id="584" genre="news" gender="M">
De biermeisjes van Heineken vergaat het nog niet veel beter
Reportage promotiemeisjes „Als we eind juni niet kunnen instaan voor de werkomstandigheden van beer promoters in een bepaalde markt, zullen we daar stoppen”, beloofde Heineken dit voorjaar. NRC ging kijken in Kenia. Mercy (21) laat de strakke groene jurkjes met bierlogo zien waarin ze cafébezoekers een paar keer per week aanspoort zoveel mogelijk Heineken- en Amstelbier te drinken. Vooral die van Heineken laat weinig aan de verbeelding over. „Normaal gesproken draag ik niet zulke korte jurken”, zegt ze. „Het voelt ongemakkelijk. Ik wilde eigenlijk maat medium, maar kreeg small.”
</doc>
<doc id="585" genre="news" gender="M">
Het dividendplan is gered – althans, financieel
Rijksbegroting Hoewel de financiële puzzel is gelegd, kan er nog veel misgaan rond de dividendmaatregel. Ondanks aanzwellende kritiek heeft premier Rutte als eenzame pleitbezorger van de afschaffing van de dividendbelasting voet bij stuk weten te houden. Hoe sceptisch de coalitiepartners ChristenUnie en D66 er openlijk ook over waren – bij de interne begrotingsonderhandelingen heeft Rutte gewoon zijn zin gekregen.
</doc>
<doc id="586" genre="news" gender="F">
Draag een collega aan: jouw tip is 1.000 euro waard
Via via Nu er een recordaantal vacatures openstaat, doen bedrijven een beroep op hun medewerkers: draag een collega aan. Een handige manier om sollicitanten te vinden, maar het risico is dat je een bedrijf krijgt waarin iedereen op elkaar lijkt. Hoe lok je haar binnen, die nieuwe collega die capabel, leergierig en ijverig is, en bovendien ook nog een beetje leuk in de omgang? Met heel veel moeite. Want meer dan een kwart miljoen vacatures zijn er nu, meer nog dan het recordaantal vóór de crisis, liet uitkeringsinstantie UWV vorige maand weten. Die vacatures zijn bovendien steeds moeilijker te vervullen. Met name in de handel (49.600 vacatures) en de zakelijke dienstverlening (41.200 vacatures) blijft een steeds groter aantal vacatures open.
</doc>
<doc id="587" genre="news" gender="M">
Vrouwen naar de top? Succes in vijf stappen
Het aantal vrouwen in commissarisfuncties groeit mondjesmaat, het aantal vrouwen in bestuursfuncties stagneert. Tijd voor actie en pressie.
</doc>
<doc id="588" genre="news" gender="M">
Kinderen veiliger en gezonder naar school dankzij nieuwe schoolstraten
Jette -  Het Brussels Gewest wil met de oprichting van het schoolstratenfonds jaarlijks vijftig nieuwe schoolstraten creëren. Daarvoor wordt per jaar een miljoen euro besteed.  Het Brussels Gewest wil met de oprichting van het schoolstratenfonds jaarlijks vijftig nieuwe schoolstraten creëren. Daarvoor wordt per jaar een miljoen euro besteed. Brussels minister van Leefmilieu Céline Frémault (cdH), minister van Mobiliteit Pascal Smet (SP.A) en staatssecretaris voor Verkeersveiligheid Bianca Debaets (CD&V) deelden gisterenochtend aan de schoolpoort van de Gemeentelijke Basisschool Van Asbroek in Jette folders uit om iedereen te wijzen op het belang van propere lucht aan de schoolpoort.
</doc>
<doc id="589" genre="news" gender="F">
Slechts negentien kinderen blijven over op mega-campus
Herne -  Met negentien kinderen zijn ze overgebleven dit schooljaar op de campus van GO Markevallei in het dorpscentrum van Herne. Die schoolcampus zal in juni 2019 gesloten worden.  Met negentien kinderen zijn ze overgebleven dit schooljaar op de campus van GO Markevallei in het dorpscentrum van Herne. Die schoolcampus zal in juni 2019 gesloten worden. Enkele maanden geleden maakte het Gemeenschapsonderwijs bekend dat ze in juni 2019 de schoolcampus in Herne wil sluiten en alle onderwijs van het GO op Herns grondgebied wil centraliseren in Kokejane. Deze herstructurering drong zich volgens de directie van de Ringscholen op omdat de kosten om de campus in Herne in stand te houden te hoog opliepen. Het nieuws sloeg op dat moment in als een bom bij zowel leerkrachten, ouders als kinderen.
</doc>
<doc id="590" genre="news" gender="M">
Ternat kan weer volwaardig binnensporten
Ternat -  Het heeft wat langer geduurd dan verwacht en het was een pak duurder dan voorzien, maar Ternat heeft weer een volwaardige sporthal met verschillende zalen. Voor een duik in het vernieuwde zwembad in het complex is nog een beetje geduld nodig.  Het heeft wat langer geduurd dan verwacht en het was een pak duurder dan voorzien, maar Ternat heeft weer een volwaardige sporthal met verschillende zalen. Voor een duik in het vernieuwde zwembad in het complex is nog een beetje geduld nodig. Volgens een studie jaren geleden zou een minimale renovatie van het sportcomplex de gemeente Ternat 3,2 miljoen euro kosten. Na een analyse en vragen over de extra noden bij de sportverenigingen die het complex gebruiken, steeg dat bedrag zelfs naar 5,6 miljoen. Uiteindelijk zal er 7 miljoen euro op tafel gelegd moeten worden. Die laatste forse prijsstijging is volgens burgemeester Luc Wachtelaer (LVB) vooral de schuld van de aannemers die het complex in 1976 bouwden.
</doc>
<doc id="591" genre="news" gender="M">
“Beloftes om parkings beter te beveiligen  moeten dringend worden ingelost”
Burgemeester Hans Bonte wil dat de beloftes om de snelwegparking in Peutie beter te beveiligen snel worden ingelost, want de overlast neemt er toe. Bovendien vreest hij nog meer problemen wanneer andere burgemeesters in de omgeving hun snelwegparkings sluiten.  Burgemeester Hans Bonte wil dat de beloftes om de snelwegparking in Peutie beter te beveiligen snel worden ingelost, want de overlast neemt er toe. Bovendien vreest hij nog meer problemen wanneer andere burgemeesters in de omgeving hun snelwegparkings sluiten. Minister van Binnenlandse Zaken Jan Jambon (N-VA) zat gistervoormiddag samen met alle burgemeesters uit Vlaams-Brabant die een snelwegparking op hun grondgebied hebben om te praten over de problematiek Heel wat burgemeesters trekken aan de alarmbel omdat de overlast steeds groter wordt. In Jabbeke werd inmiddels zelfs beslist om de parking ‘s nachts voor drie maanden te sluiten na herhaalde incidenten met transmigranten. Ook de Vilvoordse burgemeester Hans Bonte (SP.
</doc>
<doc id="592" genre="news" gender="M">
Rechthoekige tafels zijn taboe in nieuwe campus Antwerp Management School
Ook voor de ervaren studenten van de Antwerp Management School (AMS) was het gisteren de eerste schooldag. In de splinternieuwe campus Boogkeers op het Mechelseplein worden lessen anders georganiseerd dan aan de universiteit. Rechthoekige tafels zijn er uit den boze. “Sinds 2008 staat AMS los van de Universiteit Antwerpen als autonome organisatie. We zijn ondertussen hard gegroeid”, zegt professor Steven De Haes, die op 1 oktober decaan wordt. Het pand Het Brantijser op de Sint-Jacobsmarkt volstond niet meer en dus werd er voor een nieuwbouw gekozen. AMS heeft negen master-na-masteropleidingen in verschillende takken van management.
</doc>
<doc id="593" genre="news" gender="M">
COMMENTAAR. “De aanpak van de cocaïnemaffia verdient betere motieven dan louter electoraal eigenbelang”
Verbijsterd waren de reacties op het interview van Bart De Wever. De burgemeester stelde dat de drugmaffia probeert alle geledingen van de maatschappij te infiltreren. Politie, justitie én politiek. Het is niet die vaststelling die verbijsterend is. Experten hebben dat al lang geleden gezegd. Het ligt ook in de lijn van wat de drugmaffia’s in het buitenland hebben gedaan en doen. Met geld strooien zodat oogjes worden dichtknepen of er wat getipt wordt. Het is een deel van hun core business. Waarom zou de cocaïnemaffia dat niet in hun belangrijke Europese doorvoerhaven proberen? Waarom zouden ze stoppen bij envelopjes voor dokwerkers of douaniers?  Verbijsterd waren de reacties op het interview van Bart De Wever. De burgemeester stelde dat de drugmaffia probeert alle geledingen van de maatschappij te infiltreren. Politie, justitie én politiek. Het is niet die vaststelling die verbijsterend is. Experten hebben dat al lang geleden gezegd. Het ligt ook in de lijn van wat de drugmaffia’s in het buitenland hebben gedaan en doen. Met geld strooien zodat oogjes worden dichtknepen of er wat getipt wordt. Het is een deel van hun core business. Waarom zou de cocaïnemaffia dat niet in hun belangrijke Europese doorvoerhaven proberen? Waarom zouden ze stoppen bij envelopjes voor dokwerkers of douaniers? Wat verbijsterend is, is hoe de burgemeester van Antwerpen het zegt. Hij stelt dat er mensen zijn die “een klik” verwijderd zijn van de maffiabanden. Ook politici. En voegt er meteen aan toe dat hij niet voor alle raadsleden de hand in het vuur durft te steken. Behalve voor zijn partijleden die zo clean zijn als wat. Nochtans kent de verleiding van veel geld, geen kleur. Wie en wat zegt hij niet. Alle Antwerpse politici zijn in een bad van insinuaties gegooid.
</doc>
<doc id="594" genre="news" gender="M">
We spreken nog altijd te veel als echte kolonisten: “Zeg niet hut maar huis”
Tervuren -  Zeg niet blank maar wit, en niet slaaf maar als koopwaar verhandelde mensen . De medewerkers van het AfricaMuseum kregen een 25 pagina’s tellend document met tips voor het hernieuwde museum. Want de teksten moeten neutraler en respectvoller. “Het ­museum in Tervuren droeg 60 jaar lang een koloniale boodschap uit.”  Zeg niet blank maar wit, en niet slaaf maar . De medewerkers van het AfricaMuseum kregen een 25 pagina’s tellend document met tips voor het hernieuwde museum. Want de teksten moeten neutraler en respectvoller. “Het ­museum in Tervuren droeg 60 jaar lang een koloniale boodschap uit.” “Het woord slaaf. Niemand stond daarbij stil. Maar als je het omschrijft als , dan lees je er niet meer zo makkelijk overheen zonder na te denken.” Dat zegt Bambi Ceuppens, antropologe en wetenschappelijk commissaris bij het ­AfricaMuseum. Zij stelde een document op met taalaanbevelingen voor de wetenschappers en medewerkers van het museum.
</doc>
<doc id="595" genre="news" gender="M">
Politie mag niet meer oefenen met echte wapens na tragisch ongeval
De politie mag bij tactische schietoefeningen voortaan geen echte wapens meer gebruiken. Alleen nog speciale, ongevaarlijke oefenwapens, gaande van paintballgeweren tot plastic replica’s van echte wapens. Minister van Binnenlandse Zaken Jan Jambon (N-VA) wil zo drama’s voorkomen zoals bij de Speciale Eenheden, waar een agent tijdens een oefening werd neergeschoten.  De politie mag bij tactische schietoefeningen voortaan geen echte wapens meer gebruiken. Alleen nog speciale, ongevaarlijke oefenwapens, gaande van paintballgeweren tot plastic replica’s van echte wapens. Minister van Binnenlandse Zaken Jan Jambon (N-VA) wil zo drama’s voorkomen zoals bij de Speciale Eenheden, waar een agent tijdens een oefening werd neergeschoten. Het dramatische ongeval gebeurde tijdens een grote oefening van de Speciale Eenheden, op een oefenterrein van Defensie in het Vlaams-Brabantse Tienen. Verschillende agenten van de gespecialiseerde eenheden namen er in april deel aan een rollenspel, waarbij er ‘goeden’ en ‘slechten’ waren aangeduid, en onder meer een verdachte auto moest worden gestopt. De agenten die deelnamen aan de simulatieoefening gebruikten hun echte wapens, voorzien van blanco oefenmunitie. In het magazijn van een van de wapens bleef echter een echte kogel achter. Met dramatische gevolgen: een jonge agent die stage liep bij de Speciale Eenheden werd in de buik geraakt, geraakte levensgevaarlijk gewond en blijft levenslang gehandicapt. Alle dergelijke oefeningen zijn sindsdien opgeschort. Jambon eist nu in een ministeriële omzendbrief dat alle politiekorpsen in het land dergelijke tactische oefeningen voortaan op een veiligere manier organiseren. “De nadruk ligt bij dergelijke oefeningen toch eerder op de tactiek, dan willen we geen levens in gevaar brengen door echte wapens te gebruiken”, aldus de woordvoerder van Jambon. Paintballgeweren “Concreet zullen dergelijke oefeningen enkel nog mogen gebeuren met speciale oefenwapens, waar geen echte munitie mee kan worden afgevuurd”, aldus ACV-vakbondsafgevaardigde Joery Dehaes. Het gaat dan om professionele paintballgeweren, airsoftwapens of ook echte wapens die weliswaar goed zichtbaar door specialisten onklaar zijn gemaakt, doordat bijvoorbeeld de loop is vervangen. Mogen ook worden gebruikt: wapens die uit plastic zijn nagemaakt. “Samengevat: bij dergelijke oefeningen mag voortaan in de verste verte geen enkel écht wapen in de buurt komen”, aldus nog Dehaes. Volgens zowel minister Jambon als de vakbonden is het voor agenten – ook die van de Speciale Eenheden – perfect mogelijk om zich met dergelijke oefenwapens even goed te trainen. “De grote wapenfabrikanten hebben van elk wapen een oefenvariant, die enkel blanco munitie of verfkogels kan afvuren, maar die voor het overige qua gewicht en afmetingen perfect overeenkomt met de echte wapens”, aldus Dehaes. Ondanks het gebruik van onschuldige wapens blijft het dragen van een kogelwerend vest verplicht. In schietstanden van de politie kan nog wel met echte munitie worden geoefend. “Maar dat gebeurt dan in streng gecontroleerde omstandigheden, waarbij er sowieso enkel op een doel wordt geschoten”, aldus nog het kabinet Jambon.
</doc>
<doc id="596" genre="news" gender="M">
Xavier Taveirne praat met eerste generaties geoute homo’s: “Ik werd er nederig van”
“Ik ben 37 jaar, ik ben ­journalist en ik ben homo.” ­Xavier Taveirne laat er in zijn programma Voor de Mannen geen gras over groeien: het is geen toeval dat net hij met de eerste ­generaties mannen praat die zich in Vlaanderen ­hebben geout als homo. “Ik werd er ­nederig van.”  “Ik ben 37 jaar, ik ben ­journalist en ik ben homo.” ­Xavier Taveirne laat er in zijn programma geen gras over groeien: het is geen toeval dat net hij met de eerste ­generaties mannen praat die zich in Vlaanderen ­hebben geout als homo. “Ik werd er ­nederig van.” Toch opvallend, Xavier Taveirne die zo nadrukkelijk op tv zegt dat hij homo is. Het was zijn eigen idee. “Ik vind het niet moeilijk om te zeggen dat ik homo ben, maar wel in zo’n rijtje kenmerken over mezelf. Ik loop nooit over straat met de boodschap: . Wat niet wil zeggen dat ik het wegsteek. Het is gewoon een deel van mij, maar het definieert me niet omdat ik er nooit voor heb moeten vechten.
</doc>
<doc id="597" genre="news" gender="M">
Geboren in de gevangenis, nu naar het klooster: “Zuster-overste heeft háár moeder vergeven. Mij lukt dat niet”
Omdat ze wil tonen dat ook een mooie façade een pijnlijk verhaal kan verhullen. Daarom neemt de Antwerpse Lana Guetta (30) deel aan het Vijf-programma ‘Oh My God’, waarin jonge, wereldse vrouwen aan het harde kloosterleven worden onderworpen. “Ik ben geboren in de gevangenis. Als baby moest ik meteen afkicken van heroïne. Stilaan kan ik het een plaats geven.”  Omdat ze wil tonen dat ook een mooie façade een pijnlijk verhaal kan verhullen. Daarom neemt de Antwerpse Lana Guetta (30) deel aan het Vijf-programma ‘Oh My God’, waarin jonge, wereldse vrouwen aan het harde kloosterleven worden onderworpen. “Ik ben geboren in de gevangenis. Als baby moest ik meteen afkicken van heroïne. Stilaan kan ik het een plaats geven.” Waarom ze in hemelsnaam kloosterzuster is geworden. Dat wil Lana Guetta weten van moeder-overste. Noem het gerust een vlucht, zo blijkt. “Ik ben streng opgevoed. Geslagen, opgesloten. , zei mijn mama later”, vertelt de non. “Het doet nog altijd pijn, maar ik vergeef hen.” Lana begint te huilen. “Ik kan niet vergeven”, zegt ze.
</doc>
<doc id="598" genre="news" gender="M">
Italië heeft weinig geduld met niet scorende Cristiano Ronaldo: CR7 wordt CR 5,5
Zijn denkbeeldige sik heeft hij in Italië nog niet moeten strelen. Cristiano Ronaldo, de zelfverklaarde GOAT, mekkert voorlopig alleen maar. En hij heeft dringend goals nodig, want de criticasters staan wél al op scherp.  Zijn denkbeeldige sik heeft hij in Italië nog niet moeten strelen. Cristiano Ronaldo, de zelfverklaarde GOAT, mekkert voorlopig alleen maar. En hij heeft dringend goals nodig, want de criticasters staan wél al op scherp. Cristiano Ronaldo Junior (8) kijkt al jarenlang op naar Senior (33), maar afgelopen zaterdag was het even andersom. ’s Middags legde de kleine knaap er vier in het mandje voor Juventus, tijdens zijn debuut met de U9. Vaderlief kreeg ’s avonds een nieuwe kans om de ban te breken, maar ook op het veld van Parma kreeg hij de bal er niet in. Voor alle duidelijkheid: met de is niks aan de hand.
</doc>
<doc id="599" genre="news" gender="M">
Maak kennis met de nieuwe coach van Moeskroen, de man die zelfs CR7 aan banden kon leggen
Bernd Storck (55) werd gisteren voorgesteld als de nieuwe coach van het noodlijdende Moeskroen. Op het EK in 2016 leidde de Duitser als bondscoach Hongarije naar de 1/8ste finales en werd hij zelfs een nationale held toen hij de latere Europese kampioen Portugal – ondanks twee goals van Ronaldo – met 3-3 afhield en zo groepswinnaar werd.  Bernd Storck (55) werd gisteren voorgesteld als de nieuwe coach van het noodlijdende Moeskroen. Op het EK in 2016 leidde de Duitser als bondscoach Hongarije naar de 1/8ste finales en werd hij zelfs een nationale held toen hij de latere Europese kampioen Portugal – ondanks twee goals van Ronaldo – met 3-3 afhield en zo groepswinnaar werd. Het kon toentertijd op het EK 2016 niet op. Het basiskamp van Hongarije was de in Tourette, het duurste optrekje van alle EK-deelnemers, tot 800 euro per nacht per kamer. De chique Duitser, ook ex-bondscoach van Kazachstan, komt op de kaduke Le Canonnier in elk geval in een andere wereld terecht. Maar dat deert hem niet. “Ik zie hier mogelijkheden, ik wil weer hard werken. ”, legde hij gisteren simpel uit.
</doc>
<doc id="600" genre="news" gender="M">
Vader Vital Vanaken blij met de erkenning voor zijn zoon en Rode Duivel Hans
Voor Hans Vanaken valt de eerste schooldag op een dinsdag. Vandaag voegt de Brugse middenvelder zich in Tubeke bij de Rode Duivels. International. Na jaren van uitverkoren te zijn en evenveel opgehemeld als afgeschreven te worden, is de Limburger eindelijk toe aan een eerste cap. “Dit is het mooiste bewijs dat Hans goed bezig is”, vertelt papa Vital. Eindelijk erkenning.  Voor Hans Vanaken valt de eerste schooldag op een dinsdag. Vandaag voegt de Brugse middenvelder zich in Tubeke bij de Rode Duivels. International. Na jaren van uitverkoren te zijn en evenveel opgehemeld als afgeschreven te worden, is de Limburger eindelijk toe aan een eerste cap. “Dit is het mooiste bewijs dat Hans goed bezig is”, vertelt papa Vital. Eindelijk erkenning. Moeder Renild deelde ooit eens een mooie anekdote over haar zoon. “Hans”, zei ze tijdens ons bezoek aan het ouderlijke huis in Lommel, “die wacht soms tot het laatste moment om zich te tonen. Ik herinner me hoe hij na tien maanden zwemles nog geen baantje kon zwemmen. Toen ik hem zei dat hij mogelijk nog een jaar les moest volgen, lukte het de week nadien plots allemaal.” Het lukt wel als het moet. Of het lukt niet als het niet moet.
</doc>
<doc id="601" genre="news" gender="M">
Ook dit is de Vuelta: de ene moet zijn pasgeboren dochtertje missen, de andere haast zich naar geboorte
Rustdag in een grote ronde staat gelijk aan familiedag. Maar niet voor Dries Devenyns (35), die net voor de Vuelta voor de tweede keer vader is geworden van een dochtertje Félice. En al zeker niet voor Dan Martin (32), die halsoverkop naar huis moest vliegen omdat zijn vriendin op het punt staat te bevallen van een tweeling. “Als ik Dan Martin was, was ik hier niet eens ­geweest.”  Rustdag in een grote ronde staat gelijk aan familiedag. Maar niet voor Dries Devenyns (35), die net voor de Vuelta voor de tweede keer vader is geworden van een dochtertje Félice. En al zeker niet voor Dan Martin (32), die halsoverkop naar huis moest vliegen omdat zijn vriendin op het punt staat te bevallen van een tweeling. “Als ik Dan Martin was, was ik hier niet eens ­geweest.” Natalia Mateo, de tweede vrouw van Alejandro Valverde, zit al sinds zondagavond geduldig te wachten in de lobby van hotel Recoletos Coco in Salamanca, met drie van de vier kinderen van . Elk moment dat haar man niet eet, slaapt of fietst, babbelen ze wat. Waarna zij ’s avonds met de kinderen een taxi neemt naar haar eigen hotel in hartje Salamanca.
</doc>
<doc id="602" genre="news" gender="M">
“Kan De Lijn menselijker zijn voor mensen met beperking?”
Een jonge vrouw met een beperking uit Heist-op-den-Berg is beboet omdat ze geen geldig abonnement kon voorleggen op de bus. Ze had haar oude gratis abonnement nog niet ingewisseld voor een plastic MOBIB-kaart. De familie vraagt nu dat De Lijn op een meer menselijke manier wil omgaan met zulke gevallen.  Een jonge vrouw met een beperking uit Heist-op-den-Berg is beboet omdat ze geen geldig abonnement kon voorleggen op de bus. Ze had haar oude gratis abonnement nog niet ingewisseld voor een plastic MOBIB-kaart. De familie vraagt nu dat De Lijn op een meer menselijke manier wil omgaan met zulke gevallen. De kartonnen Omnipas, die vroeger gratis aan personen met een handicap werd gegeven, is sinds 1 juli niet meer geldig. In plaats daarvan moeten de rechthebbenden een meer moderne plastic MOBIB-kaart aanvragen. Daar werden de houders per brief van op de hoogte gesteld. “Mijn meerderjarige dochter heeft nooit zo’n brief gekregen en daardoor is ze nu beboet”, zegt moeder Barbara Jansen.
</doc>
<doc id="603" genre="news" gender="M">
“Kan De Lijn wat menselijker zijn  voor mensen met beperking?”
Heist-op-den-Berg -  Een jonge vrouw met een beperking uit Heist-op-den-Berg is beboet omdat ze geen geldig abonnement kon voorleggen op de bus. Ze had haar oude gratis abonnement nog niet ingewisseld voor een plastic MOBIB-kaart. De familie vindt de aanpak van De Lijn onmenselijk.  Een jonge vrouw met een beperking uit Heist-op-den-Berg is beboet omdat ze geen geldig abonnement kon voorleggen op de bus. Ze had haar oude gratis abonnement nog niet ingewisseld voor een plastic MOBIB-kaart. De familie vindt de aanpak van De Lijn onmenselijk. De kartonnen Omnipas die vroeger gratis aan personen met een beperking werd gegeven, is sinds 1 juli niet meer geldig. In de plaats moeten de rechthebbenden een meer moderne plastic MOBIB-kaart aanvragen. Daar werden de houders per brief van op de hoogte gesteld. “Mijn meerderjarige dochter heeft nooit zo’n brief aangekregen en daardoor is ze nu beboet”, zegt haar moeder Barbara Jansen.
</doc>
<doc id="604" genre="news" gender="F">
Vrachtwagens mogen wijk ’s morgens en ’s avonds niet in
Met het nieuwe schooljaar ging gisteren in de zone tussen de Plantin en Moretuslei en de Turnhoutsebaan en in de Kievitwijk een toegangsbeperking in voor vrachtwagens van meer dan 3,5 ton. Zij mogen de zone niet meer in aan het begin en het einde van de schooldag. Meer precies geldt het verbod op weekdagen tussen 7.30 en 9u ’s ochtends en tussen 15 en 17u ’s avonds. Op woensdag is dat tussen 11.30 en 13u. “De lancering van dit project valt samen met de start van het nieuwe schooljaar”, zegt schepen van Mobiliteit Koen Kennis (N-VA).
</doc>
<doc id="605" genre="news" gender="M">
STANDPUNT. Iedereen verdacht, behalve de N-VA
Burgemeester Bart De Wever is er met een interview in de Nederlandse krant De Volkskrant in geslaagd om vrijwel alle andere politieke partijen in Antwerpen tegen zich in het harnas te jagen. Wanneer het onderwerp in het interview de georganiseerde cocaïnehandel via de Antwerpse haven is en Bart De Wever zegt dat hij zijn hand niet in het vuur kan steken voor sommige raadsleden, is dat een serieuze beschuldiging. Daarmee suggereert de burgemeester dat iedereen, behalve zijn eigen partijgenoten, in de gemeenteraad verdacht is. Vrij vertaald komt het erop neer dat alleen de N-VA te vertrouwen is. Een uitspraak die kan tellen. Het is nochtans heel eenvoudig.
</doc>
<doc id="606" genre="news" gender="M">
Overheidsvakbonden: “Als de minister haar plannen niet wijzigt, komen er harde acties”
Vlaams minister van Ambtenarenzaken Liesbeth Homans (N-VA) wil statutaire ambtenaren vanaf 1 januari 2019 na dertig dagen ziekte nog maar 65 procent van hun wedde geven, in plaats van de volle pot. Ze wil dat statutairen ook sneller kunnen worden ontslagen. De overheidsvakbonden dreigen met een heleboel acties. Voor de zomer heeft de Vlaamse regering een reeks maatregelen goedgekeurd die de statuten van contractuele en statutaire ambtenaren meer op elkaar moeten afstemmen. Het gaat om ambtenaren van de meeste Vlaamse overheidsdiensten, van VDAB tot justitieassistenten en de Vlaamse Milieumaatschappij. Leerkrachten en het personeel van De Lijn vallen hier niet onder. De nieuwe maatregelen zouden ingaan op 1 januari 2019.
</doc>
<doc id="607" genre="news" gender="M">
Minder overtochten dan vorig jaar, maar wel dodelijker dan ooit
In de eerste zes maanden van dit jaar zijn bij de oversteek van de Middellandse Zee in totaal 1.095 migranten omgekomen. Dat zijn er de helft minder dan in dezelfde periode vorig jaar omdat minder mensen zich aan de tocht wagen. Opmerkelijk is wel dat de reis nog gevaarlijker is geworden. Liefst 1 op de 18 vluchtelingen die inscheept, haalt de overkant niet. Vorig jaar was dat nog maar 1 op de 42. Volgens de vluchtelingenorganisatie van de VN, die de cijfers bekendmaakt, blijft de route van Libië naar Italië de gevaarlijkste. Van januari tot en met juni verdronken daar meer dan 800 mensen in een poging Europa te bereiken. De route die naar Spanje loopt, kostte ruim 300 migranten het leven. De helft zo veel als vroeger.
</doc>
<doc id="608" genre="news" gender="M">
Antwerpse Lana (30) probeert verleden te verwerken in het klooster: “Als baby moest ik meteen afkicken van heroïne”
Omdat ze wil tonen dat ook een mooie façade een pijnlijk verhaal kan verhullen. Daarom neemt de Antwerpse Lana Guetta (30) deel aan het Vijf-programma Oh My God, waarin jonge, wereldse vrouwen aan het harde kloosterleven worden onderworpen. “Ik ben geboren in de gevangenis. Als baby moest ik meteen afkicken van heroïne. Stilaan kan ik het een plaats geven.” Waarom ze in hemelsnaam kloosterzuster is geworden. Dat wil Lana Guetta weten van moeder-overste. Noem het gerust een vlucht, zo blijkt. “Ik ben streng opgevoed. Geslagen, opgesloten. Was jij maar nooit geboren, zei mijn mama later”, vertelt de non. “Het doet nog altijd pijn, maar ik vergeef hen.” Lana begint te huilen. “Ik kan niet vergeven”, zegt ze.
</doc>
<doc id="609" genre="news" gender="M">
Nieuwslezers presenteren in vernieuwd decor
Een revolutie is het niet, dat vernieuwde decor van , wel een evolutie. Maar aan het gigantische bureau van nieuwsanker Freek Braeckman was het toch wennen. Na meer dan vijf jaar was de “set” van aan vernieuwing toe, vonden ze bij de nieuwsdienst. Er werd gekozen voor een facelift, niet voor een volledig nieuwe voorgevel. De verandering zit vooral in de grafische elementen. Wel opvallend: het enorme bureau van nieuwsanker Freek Braeckman gistermiddag. De woorden “vliegende schotel” schoten ons te binnen, en de gedachte dat Braeckman perfect acht experts had kunnen uitnodigen: plaats zat. “Toch is de tafel op de millimeter even groot als de vorige”, zegt hoofdredacteur Nicholas Lataire, “ze ziet er alleen groter uit door het zwarte reflecterende oppervlak. We wilden de studio zo meer diepte geven en tegelijk ambitie en krachtdadigheid uitstralen.”
</doc>
<doc id="610" genre="news" gender="M">
Lieve Blancquaert maakt reeks over het levenseinde: “Belgen rouwen heel privé”
en hebt u enkele jaren geleden al gezien, en vanaf vanavond brengt Lieve Blancquaert (54) met de serie het laatste deel van dit drieluik over de belangrijkste gebeurtenissen in het leven. “Een reeks over het levenseinde heeft alles om een sombere reeks te worden, maar dat is het allerminst”, zegt de Gentse fotografe. Hoe gaan mensen om met ouder worden en de dood? Lieve Blancquaert stelde in vast dat dit wereldwijd enorm verschilt. “En ik vind dat wij veel kunnen leren van andere landen”, zegt ze. “Je hoort het bij ons zo vaak: we willen allemaal graag oud worden, maar niemand wil het effectief zijn. We zien er huizenhoog tegen op. Ik ben binnenkort 55 jaar. Dat is een leeftijd waarvan sommige mensen vinden dat de neerwaartse spiraal stilaan is ingezet.
</doc>
<doc id="611" genre="news" gender="M">
Tien dagen geleden gevraagd, gisteren al directeur
De prijs voor meest flexibele onderwijskracht geven wij aan Ine De Paepe. Zij begon gisteren als nieuwe directeur in de Vrije Basisoefenschool, maar werd daarover pas tien dagen eerder ingelicht. Ina De Paepe (43) kan wel wat chaos aan. Gewapend met lange leerlingenlijsten helpt ze tijdens de eerste speeltijd van de dag alle juffen rustig aan de nodige info, zodat de uittocht van liefst zeshonderd leerlingen na de eerste schooldag al meteen geordend kan verlopen. Zelfs als er dan ook nog eens een journalist de speelplaats komt opgewandeld om te vragen hoe het haar vergaat op haar eerste schooldag als nieuwe directeur, blijf Ina de vriendelijkheid zelve.
</doc>
<doc id="612" genre="news" gender="M">
Gewapend met snelheidsmeter op pad in de zone 30: “Bent u aan het flitsen? Nee? Oef ...”
De snelheid waarmee auto’s door schoolomgevingen razen, heeft een zware impact op de veiligheid. Schoolstraten en zones 30 moeten automobilisten trager doen rijden. Wij namen de proef op de som en gingen, gewapend met een speedgun, de snelheid opmeten. Resultaat? Echte snelheidsduivels hebben we niet gezien, maar 30 km per uur lijkt voor velen toch net iets té traag.
</doc>
<doc id="613" genre="news" gender="F">
Tine Embrechts en Guga Baul: “Fietsen in de stad is vooral veel stress”
“Hopelijk kunnen Maurice en Gaston snel in een veiliger stad fietsen”, zeggen Tine Embrechts en Laurent – Guga Baul – Bailleul, die met hun vier kinderen in Borgerhout wonen. “Hen nu doorheen het levensgevaarlijke verkeer loodsen, is pure stress. Niet prettig.” Tijdens het schooljaar zijn de ochtenden ten huize Tine Embrechts en Laurent Bailleul hectisch. De vier jongens op tijd op hun plek, de school of de crèche, krijgen, is niet evident. “Ik doe alles met de fiets, hoe stresserend het ook is”, zegt Tine Embrechts. “In een drukke stad als Antwerpen heb je geen andere keuze.” “Nochtans is het verkeer levensgevaarlijk”, zegt Laurent. “Als men meer mensen op de fiets wil krijgen, moeten die fietspaden beter.
</doc>
<doc id="614" genre="news" gender="M">
“Kan De Lijn menselijker zijn voor mensen met beperking?”
Een jonge vrouw met een beperking uit Heist-op-den-Berg is beboet omdat ze geen geldig abonnement kon voorleggen op de bus. Ze had haar oude gratis abonnement nog niet ingewisseld voor een plastic MOBIB-kaart. De familie vraagt nu dat De Lijn op een meer menselijke manier wil omgaan met zulke gevallen. De kartonnen Omnipas, die vroeger gratis aan personen met een handicap werd gegeven, is sinds 1 juli niet meer geldig. In plaats daarvan moeten de rechthebbenden een plastic MOBIB-kaart aanvragen. Daar werden de houders per brief van op de hoogte gesteld. “Mijn meerderjarige dochter heeft nooit zo’n brief ­aangekregen en daardoor is ze nu beboet”, zegt moeder Barbara Jansen stellig.
</doc>
<doc id="615" genre="news" gender="F">
Ouders zorgvragers strooien met complimenten voor Els bij vijfde verjaardag beleefboerderij en opening stal
Beleefboerderij Het Eigen Zijn in Viersel bestaat vijf jaar. In het bijzijn van tal van sympathisanten werd het nieuwe atelier in de verbouwde stal geopend. Het Vlaams Agentschap voor Personen met een Handicap (VAPH) erkende Het Eigen Zijn als groenezorginitiatief. Die erkenning door het VAPH is belangrijk, omdat zorgvragers hun budgetten voor hun persoonsvolgende financiering kunnen gebruiken voor dagopvang of belevingsgerichte activiteiten in de Vierselse boerderij. Het Eigen Zijn was vijf jaar geleden de droom van Els Schellekens, die als opvoedster in Monnikenheide de noden van personen met een beperking voor kleinschalige particuliere zinvolle dagbestedingsinitiatieven perfect aanvoelde.
</doc>
<doc id="616" genre="news" gender="M">
Hongarije in EU-vizier
BRUSSEL - Hongarije ligt onder het Europese vergrootglas vanwege het uithollen van de rechtsstaat. Maar of er écht wordt doorgebeten, hangt af van de EVP, de grootste politieke familie van Europa waar ook het CDA deel van uit maakt.
</doc>
<doc id="617" genre="news" gender="M">
Moskeebezoeker: ’Nederland is een giftige slang die constant op de loer ligt’
Hij ging op Korancursus, discussieerde achter pizza’s over politiek en ging zelfs met ze kamperen in de bossen. Mohammed Soroush deed drie jaar lang uitputtend veldwerk onder Nederlandse salafisten. Zijn conclusies over de circa 30.000 strengste moslims van ons land stemmen niet optimistisch.
</doc>
<doc id="618" genre="news" gender="M">
Salafisme drijft wig
AMSTERDAM - Salafisten werken de integratie tegen en zijn weinig loyaal aan de Nederlandse samenleving. Dat concludeert onderzoeker Mohammed Soroush, die vandaag op dit onderwerp promoveert aan Tilburg University. Hij deed het grootste veldwerk ooit op dit terrein, bij vrijwel alle streng-islamitische centra van Nederland. Hij schetst een onheilspellend beeld van ultraorthodoxe poldermoslims, die terugverlangen naar de begindagen van de islam. Soroush zet daarmee eerdere wetenschappelijke onderzoeken naar salafisme op losse schroeven. Die waren sussend van toon en stelden dat het niet zo’n vaart liep met een botsing tussen strenge moslims en de rest van de samenleving. „Ik vind salafistische opvattingen onverzoenbaar met de Nederlandse”, stelt Soroush daartegenover. De groep staat volgens hem vijandig tegenover de ongelovige buitenwereld en ook tegen andersdenkende moslims. De veldwerker werd tijdens zijn onderzoek zelf ook tot ongelovige, spion en ’satan’ bestempeld. „Mijn nieuwsgierigheid irriteerde hen duidelijk.”  .
</doc>
<doc id="619" genre="news" gender="M">
Afrika blij met Chinese miljarden
PRETORIA - Afrikaanse presidenten als Cyril Ramaphosa (Zuid-Afrika), Uhuru Kenyatta (Kenia) en Paul Kagame (Rwanda) zijn goed te spreken over het plan van China om nog eens 52 miljard euro in het continent te investeren.
</doc>
<doc id="620" genre="news" gender="M">
Perverse prikkels in de asielfabriek
In zaken zoals die van de Armeense kinderen Howick en Lili spelen actievoerders – vaak met steun van prominenten – volop in op de emotie. Terugkerend patroon is dat op deze manier de maatschappelijke verontwaardiging naar het kookpunt wordt gebracht.
</doc>
<doc id="621" genre="news" gender="M">
Misstap NS met tarief driewieler
Utrecht - NS heeft een gevoelige misstap begaan met het in rekening brengen van ’monstertarieven’ aan gehandicapte reizigers voor het stallen van hun aangepaste driewielfiets. Studente Sophie Visser (19) uit Koedijk trok met succes aan de bel.
</doc>
<doc id="622" genre="news" gender="M">
MKB trekt van leer tegen schrappen dividend-taks
Den Haag - Het kabinet zou er beter aan doen om het geld dat nu naar de aandeelhouders van grote multinationals gaat te gebruiken voor de verlaging van sociale lasten van werkgevers en werknemers. Dan profiteren werkenden omdat zij netto meer overhouden van hun brutosalaris.
</doc>
<doc id="623" genre="news" gender="F">
Koen Weijland (25) was topspeler van Ajax
Amsterdam - Vijfentwintig lentes telt hij pas, maar toch verschijnt er vandaag een boek over zijn leven: Strijder. Koen Weijland is zijn naam en tot en met deze zomer was hij topspeler van Ajax.
</doc>
<doc id="624" genre="news" gender="M">
Moskee doet aan ’landjepik’
Dordrecht - De omstreden Al Fath moskee in Dordrecht heeft zich op illegale wijze extra grond toegeëigend. Dat bevestigt burgemeester Wouter Kolff in de beantwoording van raadsvragen van de VVD. Volgens Kolff is vorig jaar tijdens de herinrichting van de omgeving gebleken dat de erfgrens van het islamitisch centrum aan het Van der Steenhovenplein in Wielwijk op drie punten afwijkt van de oorspronkelijke uitgifte van het perceel bouwgrond in 2010. De gemeente Dordrecht heeft de Al Fath moskee geconfronteerd met deze vorm van ’landjepik’ en heeft voorgesteld dat de extra gronden kunnen worden aangekocht. „Wij spreken in dit geval over een grenscorrectie”, aldus de burgemeester. Het moskeebestuur is inmiddels akkoord gegaan met het aanbod. De door beide partijen ondertekende koopovereenkomst ligt momenteel bij de notaris voor verdere afhandeling. De moskee kwam in het voorjaar onder vuur te liggen toen bleek dat er ruim een kwart miljoen euro vanuit Saoedi-Arabië was bijgedragen voor de bouw van het gebedshuis, dat bovendien haatpredikers met open armen zou ontvangen. Het bestuur van Al Fath reageerde geschrokken op de commotie en beloofde beterschap. Zo werd onder meer toegezegd dat de preken in het Nederlands vertaald zouden worden. Ook zou er streng op worden toegezien dat haatpredikers geen podium meer krijgen. Het is nog onduidelijk of daar al iets van terecht is gekomen.
</doc>
<doc id="625" genre="news" gender="F">
Miljoen moslims vast in kampen
Shanghai - China wordt niet warm of koud van de toenemende internationale kritiek over de behandeling van de moslimminderheid in het land. Het sterkt het land in het geloof dat men een gerechtvaardigde strijd tegen terreur voert. Ondertussen worden zo’n miljoen Oeigoerse mannen vastgehouden in 73 kampen in de autonome regio Xinjiang.
</doc>
<doc id="626" genre="news" gender="M">
VVD’er zegt het minst
Den Haag - VVD’er Bas van ’t Wout is het Kamerlid dat het minst het woord voert in het parlement. Hij sprak slechts 28 woorden uit sinds het aantreden van het kabinet. Deze en andere cijfers, bijvoorbeeld over Trump als meest besproken wereldleider in onze Tweede Kamer, gevolgd door Macron, zet De Telegraaf vandaag op een rij. De data over de periode sinds het aantreden van Rutte III zijn verzameld door Haagse Feiten en PBLCO . Uit het onderzoek blijkt dat minister Hugo de Jonge (Volksgezondheid) de bewindspersoon is die het meest het woord voert in het parlement en bij de Kamerleden is dat Martin van Rooijen (50Plus). Van de fractievoorzitters is SGP’er Kees van der Staaij het meest breedsprakig en van die groep laat Marianne Thieme het minst haar gezicht zien in debatten. Minister Grapperhaus (Justitie en Veiligheid) moet regelmatig schriftelijk uitleg geven. Hij kreeg veruit de meeste schriftelijke vragen (253 sets vragen). De SP stelde het vaakst Kamervragen (462), Forum voor Democratie met acht keer het minst. Van ’t Wout reageert dat hij als vice-fractievoorzitter en campagneleider voor de VVD druk is achter de schermen. Hij stelt dat bij ’het managen van een grote fractie’ binnen een coalitie van vier partijen ander soort werk komt kijken ’dat ook in het belang van de kiezer is, alleen niet altijd direct zichtbaar’.  .
</doc>
<doc id="627" genre="news" gender="M">
VVD’er sprak slechts 28 woorden in Kamer
Den Haag - Het nieuwe politieke jaar start vandaag in De Tweede Kamer. Terugkijkend naar het vorige seizoen: wie mag dit jaar wel eens wat meer van zich laten horen in de Tweede Kamer? En welke politicus praat juist aan één stuk door?
</doc>
<doc id="628" genre="news" gender="F">
Persvrijheid in Myanmar krijgt forse klap door vonnis
YANGON - Het vonnis van zeven jaar cel voor de twee Reuters-journalisten die een massagraf ontdekten in Myanmar, is een grote klap voor persvrijheid en de democratie in het land.
</doc>
<doc id="629" genre="news" gender="M">
Voorlopig geen schoolbanken voor Jolien (17), maar wie weet wel een medaille tijdens WK luchtdrukgeweerschieten
Perk / Steenokkerzeel -  Terwijl haar klasgenootjes opnieuw plaatsnemen in de schoolbanken van het Sint-Jozefscollege in Sint-Pieters-Woluwe, staat Jolien Verret (17) op het WK luchtdrukgeweerschieten in Zuid-Korea, waar ze droomt van een medaille.  Terwijl haar klasgenootjes opnieuw plaatsnemen in de schoolbanken van het Sint-Jozefscollege in Sint-Pieters-Woluwe, staat Jolien Verret (17) op het WK luchtdrukgeweerschieten in Zuid-Korea, waar ze droomt van een medaille. Jolien Verret (17) uit Perk staat voor een bijzondere uitdaging. Zaterdag stapte ze op het vliegtuig naar Zuid-Korea, waar ze deelneemt aan het WK luchtdrukgeweerschieten. Het resultaat van jarenlang hard werken. Jolien kijkt er dan ook ontzettend hard naar uit. “Het is een unieke kans om me te meten met de absolute wereldtop”, zegt Jolien. “Het wordt alleszins erg spannend. Ik hoop dat ik mijn scores kan evenaren die ik de voorbije weken op training schoot.
</doc>
<doc id="630" genre="news" gender="M">
Laatste groet kan voortaan via YouTube: stad zal begrafenissen livestreamen op internet
Mechelen -  Als eerste stad in Vlaanderen zal Mechelen vanaf volgende maand uitvaarten in de rouwaula van de stedelijke begraafplaats livestreamen via internet. Zo krijgen ook nabestaanden die niet aanwezig kunnen zijn, toch de kans om de begrafenis te volgen.  Als eerste stad in Vlaanderen zal Mechelen vanaf volgende maand uitvaarten in de rouwaula van de stedelijke begraafplaats livestreamen via internet. Zo krijgen ook nabestaanden die niet aanwezig kunnen zijn, toch de kans om de begrafenis te volgen. Na acht jaar was de technologie in de rouwaula aan de Ziekebeemdenstraat in Mechelen stilaan aan een opfrisbeurt toe. Daar heeft de stad Mechelen van geprofiteerd om ook een camera en apparatuur voor videostreaming te laten installeren. Zo kunnen mensen die niet ter plaatse aanwezig zijn de uitvaart toch volgen via een livestream op het internet. Het is de eerste stad in Vlaanderen waar dit mogelijk is.
</doc>
<doc id="631" genre="news" gender="M">
Niet alleen transmigranten veroorzaken overlast op snelwegparkings. “Beloftes over betere beveiliging moeten dringend worden ingelost”
Vilvoorde -  Burgemeester Hans Bonte wil dat de beloftes om de snelwegparking in Peutie beter te beveiligen snel worden ingelost, want de overlast neemt er toe. Bovendien vreest hij nog meer problemen wanneer andere burgemeesters in de omgeving hun snelwegparkings sluiten.  Burgemeester Hans Bonte wil dat de beloftes om de snelwegparking in Peutie beter te beveiligen snel worden ingelost, want de overlast neemt er toe. Bovendien vreest hij nog meer problemen wanneer andere burgemeesters in de omgeving hun snelwegparkings sluiten. Minister van Binnenlandse Zaken Jan Jambon (N-VA) zat gistervoormiddag samen met alle burgemeesters uit Vlaams-Brabant die een snelwegparking op hun grondgebied hebben om te praten over de problematiek Heel wat burgemeesters trekken aan de alarmbel omdat de overlast steeds groter wordt. In Jabbeke werd inmiddels zelfs beslist om de parking ‘s nachts voor drie maanden te sluiten na herhaalde incidenten met transmigranten. Ook de Vilvoordse burgemeester Hans Bonte (SP.A) was op de vergadering aanwezig, maar keerde met een hoofd boordevol zorgen terug naar zijn stad. 1.000 agenten te weinig “De beloftes van de voorbije jaren en maanden worden niet waargemaakt”, zegt Bonte. “Bovendien liet de federale politie, die ook aanwezig was, optekenen dat zij de beveiliging van de parkings niet aankan omdat er een tekort is van zowat 1.000 agenten.” De snelwegparking langs de E19 ter hoogte van Peutie is al jaar en dag een doorn in het oog van de Vilvoordse politici. De parking wordt geregeld gebruikt als stortplaats en het ontbreken van een degelijke omheining laat heel wat ongure praktijken toe. Spuigaten “Het loopt al enkele maanden de spuigaten uit en het wordt alleen maar erger. Vrachtwagenchauffeurs uit voornamelijk Oostbloklanden overspoelen onze stad en de snelwegparkings. Problemen met transmigranten kennen we hier nog niet, maar we hebben wel te maken met andere soorten overlast. De parking heeft namelijk geen sanitair, er is geen beveiliging en de omheining werd op meerdere plaatsen vernield. Sindsdien is de parking een plek voor sluikstorten en andere ongure praktijken. Er werden de voorbije jaren en maanden beloftes gedaan om onder meer in extra beveiliging te voorzien. Maar na ruim zes maanden is het zelfs niet mogelijk gebleken om de omheining rond de parking te verstevigen.” Bonte vreest bovendien dat de druk op de parking alleen maar erger zal worden. “Verschillende burgemeesters overwegen om hun snelwegparkings te sluiten. Maar dan verschuif je het probleem alleen maar. Ik wil absoluut voorkomen dat Vilvoorde verder overspoeld wordt door vrachtwagens. Ik hoop dat de minister en het Agentschap Wegen en Verkeer nu snel in actie treden. Maar intussen laat ik ook zelf een dossier opstellen opdat de stad vervolgens gepast kan ingrijpen. De sluiting van de parking behoort daarbij tot de mogelijkheden, maar dan moeten we er ons wel van kunnen verzekeren dat het probleem niet verschuift naar andere locaties binnen de stad.” Breder overleg Op het kabinet van minister van Binnenlandse Zaken Jan Jambon (N-VA) wenste men vooralsnog niet dieper in te gaan op specifieke problemen in Vilvoorde. “Elke gemeente met een snelwegparking op zijn grondgebied kampt met bepaalde problemen”, klinkt het daar. “Die problemen zijn al langer bekend en er wordt ook al langer gewerkt aan een gedegen oplossing. Maar naar aanleiding van de sluiting van de snelwegparking in Jabbeke hebben we beslist om op maandag en dinsdag rond de tafel te gaan zitten met alle burgemeesters uit alle provincies die te maken hebben met zo’n snelwegparking. Op die manier willen we alle problemen in kaart brengen en op basis daarvan een oplossing uitwerken.”
</doc>
<doc id="632" genre="news" gender="M">
Enorme Turkse supermarkt vervangt Carrefour: “Alleen alcohol verkopen we niet”
Gent -  Lang heeft de Carrefour in de Gentse Bevrijdingslaan niet leeggestaan. Fetullah Kaya (30) opende in het pand een enorme Turkse supermarkt: Tekbir Market. Hij geeft al negen buurtbewoners een job.  Lang heeft de Carrefour in de Gentse Bevrijdingslaan niet leeggestaan. Fetullah Kaya (30) opende in het pand een enorme Turkse supermarkt: Tekbir Market. Hij geeft al negen buurtbewoners een job. “We hebben geen nood aan meer pitakoten, kappers en cafés. Een bank, een Belgische bakker en een krantenwinkel zijn hier welkom. De politie moet nog meer controleren op de Bevrijdingslaan. Er wordt gedeald, er is geweld en vrouwen voelen zich hier niet altijd veilig. Ik woon zelf in Lochristi omdat ik niet wil dat mijn kinderen hier opgroeien.” Nee, hij is niet mals voor de buurt waar zijn vader meer dan twintig jaar geleden al een supermarkt begon.
</doc>
<doc id="633" genre="news" gender="M">
Dankzij dit bedrijf rijden er binnenkort liefst vierduizend vrachtwagens minder rond. “Een grote investering, maar een met tal van voordelen”
Menen -  Het Meense bedrijf Galloo, gespecialiseerd in recyclage van metalen, maakt zich sterk dat het voortaan maar liefst vierduizend vrachtwagens per jaar van de weg kan houden.  Het Meense bedrijf Galloo, gespecialiseerd in recyclage van metalen, maakt zich sterk dat het voortaan maar liefst vierduizend vrachtwagens per jaar van de weg kan houden. Dag in, dag uit rijden tientallen vrachtwagens op en af in het Meense industriegebied Grensland. Het overgrote deel daarvan heeft Galloo als bestemming. Het bedrijf recycleert dagelijks tonnen metalen. Omdat de onderneming duurzaamheid hoog in het vaandel draagt, tastte Galloo diep in de geldbuidel voor de aankoop van een duwbak. Dat is een laadruimte die wordt voortgeduwd door een boot. De duwbak is 79 meter lang en kost 800.000 euro.
</doc>
<doc id="634" genre="news" gender="M">
Mario (50), een van de stemmen van Arsenal overleden na zwaar ongeval: “Hij was een muzikant in hart en nieren”
Brussel / Brugge -  De vijftigjarige Mario Vitalino Dos Santos uit Sint-Michiels bij Brugge overleed bij een zwaar ongeval op de Brusselse Buitenring. Hij stierf toen hij achteraan een file inreed. De man was geen onbekende muzikant en schreef mee een van de bekendste Arsenalhits. De frontmannen van de band reageren geschrokken op het overlijden.  De vijftigjarige Mario Vitalino Dos Santos uit Sint-Michiels bij Brugge overleed bij een zwaar ongeval op de Brusselse Buitenring. Hij stierf toen hij achteraan een file inreed. De man was geen onbekende muzikant en schreef mee een van de bekendste Arsenalhits. De frontmannen van de band reageren geschrokken op het overlijden. Mario Vitalino Dos Santos (50) uit Sint-Michiels werkt al vele jaren als vrachtwagenchauffeur voor het Brugse kaasbedrijf Dupont Cheese. Ook gistermorgen was hij voor hen met zijn vrachtwagen op baan. Maar op de Brusselse buitenring remde hij te laat voor een file die ontstaan was door een eerder ongeval. De twee vrachtwagens voor hem deden dat wel en hij reed op zijn voorligger in. Volgens het parket overleed Mario door de impact. De cabine van zijn vrachtwagen vatte daarna vuur. Waarom hij niet tijdig heeft geremd, is nog niet duidelijk en moet verder onderzocht worden. Het parket stelde een wetsdokter en een verkeersdeskundige aan. Mario is afkomstig van Brazilië, maar woonde al lang in ons land. Hij woonde met zijn vriendin in Sint-Michiels. Hij werkte al verschillende jaren voor Dupont Cheese. “De schok is dan ook groot binnen het bedrijf”, zegt woordvoerder Eddy Leloup. “We hebben kort na de middag al zijn rechtstreekse collega's samen gebracht. Zij worden begeleid door slachtofferhulp. Bij vrachtwagenchauffeurs is de samenhorigheid sowieso groot, dus dit is bij iedereen zeer hard aangekomen.” U had wellicht zelf nog nooit van de naam Mario Vitalino Dos Santos gehoord. En toch kennen heel wat mensen hem zonder het te weten. Mario was namelijk een begenadigd muzikant en zanger. Hij hielp een van de bekendste nummers van Arsenal - een populaire Belgische band - schrijven: . Op de videoclip is hij ook zingend in zijn thuisland te zien. “Mario was een belangrijke gastmuzikant”, zegt Filip Van Moerkercke, manager van Arsenal. “Ik herinner me dat hij met het geld dat hij van Sabam voor dat nummer kreeg een brug liet bouwen in Brazilië. Zo moesten de mensen van het dorp geen gigantische omweg meer maken om aan water te geraken. Hij was nog heel erg begaan met zijn thuisland.” Van Moerkerke zegt dat de frontmannen van Arsenal, Hendrik Willemyns en John Roan, geschrokken reageren op het overlijden. "Ze zijn heel hard geschrokken, want Mario is iemand die heel belangrijk was. Hij schreef mee aan twee heel belangrijke nummers. In de eerste plaats aan , een nummer dat hij als gastzanger ook volledig zingt", vertelt Van Moerkercke. Dos Santos werkte ook mee aan onder meer . "John en Hendrik hebben zelf ook een documentaire van een paar minuten over Mario in Brazilië gemaakt die online staat. Daarin vertelt hij dat hij het geld dat hij verdiende aan royalty's heeft geïnvesteerd in een brug in zijn thuisdorp", vertelt Van Moerkercke. Of de Belgische band ook een publiek eerbetoon zal brengen aan de overleden muzikant is nog niet duidelijk. "Het is nog vers, maar ik ga er wel van uit dat de leden van de groep er iets rond doen. Of dat eerder in de privésfeer of in een publiek optreden zal zijn, valt nu nog niet te zeggen", aldus Van Moerkercke. Ook bij Peter Van Gheluwe, medemuzikant en kameraad van Mario, komt de klap hard aan. “We hebben gisteren nog samen gerepeteerd voor een optreden in oktober”, zegt hij. “En 's middags stuurde hij nog verbeteringen door. Hij was een muzikant in hart en nieren. Heel erg getalenteerd ook. Mario was nog ambitieus en zit nog vol plannen. Het doet pijn dat hij er niet meer is.”
</doc>
<doc id="635" genre="news" gender="M">
Chiro wil nieuw drama na fuif vermijden: “Auto’s van fietsers scheiden op dodenweg”
Evergem -  Na de chirofuif van vorig jaar reed een automobilist een chiroleidster uit Sleidinge dood in de Vaartstraat West. Zes jaar eerder werd na een andere fuif in dezelfde straat een chiroleider doodgereden. Geen wonder dat Chiro Ertvelde extra maatregelen wil om de verkeersveiligheid na de Bouwfeesten van komende zaterdag te garanderen.  Na de chirofuif van vorig jaar reed een automobilist een chiroleidster uit Sleidinge dood in de Vaartstraat West. Zes jaar eerder werd na een andere fuif in dezelfde straat een chiroleider doodgereden. Geen wonder dat Chiro Ertvelde extra maatregelen wil om de verkeersveiligheid na de Bouwfeesten van komende zaterdag te garanderen. In 2012 kwam voetganger Maarten Willems (22) uit Ertvelde in de Vaartstraat West om het leven bij een verkeersongeval. Dat motiveerde zijn vader Geert (58) om voorzitter te worden van vzw Chiro Ertvelde. “In dezelfde straat werd vorig jaar Julie Roelens (22), stappend naast haar fiets, doodgereden. Het is niet onlogisch dat we ons extra willen én moeten inzetten voor de verkeersveiligheid”, zegt leider en organisator van de Bouwfeesten Louis De Neve (21).
</doc>
<doc id="636" genre="news" gender="F">
Unieke eerste schooldag voor school zonder examens of klassieke lessenroosters
Leuven -  Voor 99 leerlingen en vijftien leerkrachten betekende de eerste schooldag maandag een sprong in het onbekende. Zij waagden zich aan een wel héél nieuwe start, in de volledig nieuwe school Stroom. Een school die afwijkt van alle klassieke systemen.  Voor 99 leerlingen en vijftien leerkrachten betekende de eerste schooldag maandag een sprong in het onbekende. Zij waagden zich aan een wel héél nieuwe start, in de volledig nieuwe school Stroom. Een school die afwijkt van alle klassieke systemen. De school Stroom, die maandag in Leuven de deuren opende voor 99 leerlingen in het eerste middelbaar, is niet alleen nieuw, maar ook vernieuwend. Geen klassieke lessenroosters en examens, geen evaluatie met punten maar wel flexuren, projectwerk en clustervakken. Een gevolg van maanden brainstormen onder Leuvense leerkrachten van de katholieke koepel. Die koepel wilde een innoverende school openen. Wat dat ‘innoverend’ dan juist betekende, was maandenlang iets heel vaags.
</doc>
<doc id="637" genre="news" gender="M">
Rachel (82) brengt al derde generatie naar school en miste nog geen enkele dag
Machelen / Diegem -  Rachel Pianet uit Diegem brengt al 50 jaar haar kinderen, kleinkinderen en nu ook haar achterkleinkinderen naar de Gemeentelijke Basisschool De Fonkel in Diegem. Daar werd ze op de eerste schooldag verrast met bloemen.  Rachel Pianet uit Diegem brengt al 50 jaar haar kinderen, kleinkinderen en nu ook haar achterkleinkinderen naar de Gemeentelijke Basisschool De Fonkel in Diegem. Daar werd ze op de eerste schooldag verrast met bloemen. Gemeentelijke basisschool De Fonkel in Diegem luidde de start van het nieuwe schooljaar in met een nieuw jaarthema: . Alle kinderen gingen er bij aankomst door een superheldenmachine binnen en maakten vervolgens kennis met hun nieuwe superjuf- of meester. Maar de grootste superheld van de eerste schooldag in De Fonkel was Rachel Pianet, die komende woensdag 83 wordt.
</doc>
<doc id="638" genre="news" gender="M">
Proefproject voortijdig stopgezet: kerkhof gaat opnieuw 's nachts dicht na vandalisme
Temse -  Het proefproject om het kerkhof ook 's nachts toegankelijk te maken, wordt vroegtijdig stopgezet. Het college neemt die beslissing nadat afgelopen weekend verschillende gevallen van vandalisme werden vastgesteld.  Het proefproject om het kerkhof ook 's nachts toegankelijk te maken, wordt vroegtijdig stopgezet. Het college neemt die beslissing nadat afgelopen weekend verschillende gevallen van vandalisme werden vastgesteld. Het college van burgemeester en schepen besliste op 14 mei om bij wijze van proef het kerkhof altijd toegankelijk te maken. De poorten bleven sinds 1 juni de hele dag een nacht open, en de maatregel zou pas op 30 september geëvalueerd worden. Het college besliste gisteren echter om er vroegtijdig mee te stoppen nadat er meldingen kwamen van gevandaliseerde graven, aandenkens en bloemstukken.
</doc>
<doc id="639" genre="news" gender="F">
Geviseerde traiteurzaak begint schooljaar na salmonelladebacle met meer in plaats van minder klanten
Harelbeke -  Na een dramatisch einde van vorig schooljaar, begon cateraar Esthio met goede moed en een positief gevoel aan 1 september. Het drama rond de salmonellavergiftigingen in scholen die klant zijn bij Esthio, leverde de cateraar zelfs extra klanten op.  Na een dramatisch einde van vorig schooljaar, begon cateraar Esthio met goede moed en een positief gevoel aan 1 september. Het drama rond de salmonellavergiftigingen in scholen die klant zijn bij Esthio, leverde de cateraar zelfs extra klanten op. Vorig jaar leverde Esthio nog 11.500 maaltijden aan scholen, nu zijn 130 scholen klant. Hoeveel extra klanten dat precies zijn, wil het bedrijf niet kwijt. “Het vertrouwen dat de directies van de scholen in ons hebben, is met die stijging bevestigd, en dat doet deugd”, zegt zaakvoerder Brecht Vervaeck (33). “Dat geen enkele school zijn contract met ons verbroken heeft, doet ons minstens even veel plezier.” Het bedrijf dat maaltijden levert aan scholen, werd vorig jaar geviseerd nadat kinderen van die scholen massaal ziek werden. Een salmonellavergiftiging, zo luidde het verdicht, en meteen werd Esthio geviseerd. Bijna een halfjaar later werd de oorzaak van de vergiftiging nog niet gevonden, maar het is nu wel zeker dat Esthio onterecht geviseerd werd. Serieuze dreun “We hebben een serieuze dreun gekregen”, zegt Brecht. Zijn vader en medezaakvoerder Hervé (68) werd na een nieuwe sluiting zelfs onwel. “We zijn een familiebedrijf . Dus uiteraard verwerk je zoiets in familiaal verband”, zegt Brecht, die zelf al zes jaar meedraait in de zaak. “De hele kwestie heeft een serieuze impact gehad op ons. Maar na een beetje vakantie kunnen we er terug tegenaan.” Er met volle moed terug invliegen: Brecht vindt dat hij en zijn bedrijf dat verplicht zijn aan de scholen die Esthio zijn blijven steunen. Zo trokken tientallen directieleden eind vorig schooljaar nog naar het bedrijf in de Venetiëlaan om hun steun te betuigen. “Onze open communicatie naar de ouders en getroffen scholen is volgens mij onze redding geweest”, zegt Brecht. Compensatie voor imagoschade Ondertussen is echter nog niet duidelijk wat de oorzaak van de vergiftiging was. “Bij ons is niets gevonden, maar we hebben wel maatregelen genomen, omdat we dat zelf wilden.” Brecht Vervaeck blijft ook niet hopeloos zoeken naar de oorzaak. “Ik zou het graag achter mij laten en verder doen met ons positief verhaal”, besluit de jonge zaakvoerder. Burgemeester Alain Top (SP.A) blijft de zaak op voet de volgen. Hij blijft bij minister van kmo’s Denis Ducarme (MR) hameren op een kostencompensatie voor het bedrijf, voor de geleden imagoschade, al is ook daarover nog geen duidelijkheid.
</doc>
<doc id="640" genre="news" gender="M">
Fotograaf wierp unieke blik achter de schermen bij paters: “Ik had zelfs de sleutel”
Brugge -  De komende weken kunt u zomaar binnen gluren bij de Karmelieten in de Ezelstraat. Figuurlijk dan toch, dankzij fotograaf Andrea Shkreli die zich maandenlang onder de paters mengde. Het resultaat daarvan prijkt in de etalages van de winkelstraat.  De komende weken kunt u zomaar binnen gluren bij de Karmelieten in de Ezelstraat. Figuurlijk dan toch, dankzij fotograaf Andrea Shkreli die zich maandenlang onder de paters mengde. Het resultaat daarvan prijkt in de etalages van de winkelstraat. Wat er schuilgaat achter die meterslange kloostermuur in de Ezelstraat? Dat laat de fototentoonstelling Color of Silence u zien vanaf vrijdag 7 september. Op de gevel van het Karmelietenklooster zelf en in bijna vijftig etalages van de winkelstraat zullen beelden uit het klooster te zien zijn. Foto's van de fotograaf Andrea Shkreli, als afstudeerproject voor zijn fotografieopleiding aan Academie Brugge DKO. Negen maanden lang was hij kind aan huis bij de Karmelieten.
</doc>
<doc id="641" genre="news" gender="M">
Camera’s voor fietsenstalling, steunlicht voor automobilisten
Diksmuide -  De stad Diksmuide en de bewoners van de Stationsstraat en de Bortierlaan hebben de nieuwe stationsomgeving officieel in gebruik genomen. Dit is een investering van 1,24 miljoen euro. De nieuwe fietsenstelplaats krijgt camerabewaking.  De stad Diksmuide en de bewoners van de Stationsstraat en de Bortierlaan hebben de nieuwe stationsomgeving officieel in gebruik genomen. Dit is een investering van 1,24 miljoen euro. De nieuwe fietsenstelplaats krijgt camerabewaking. De heraanleg van de Bortierlaan en de Stationsstraat betekent meteen het einde van het vele fileleed van de afgelopen jaren in Diksmuide. Beide vernieuwde straten zijn het sluitstuk van de vele wegenwerken van de voorbije zes jaar. Meer ruimte voor fietser “Na de nieuwe winkelstraat, de nieuwe Grote Markt, de vernieuwde Pluimstraat en de Rijkswachtstraat, de gedeeltelijke heraanleg van de Maria Doolaeghestraat zit nu ook de volledige stationsomgeving in een nieuw kleedje.
</doc>
<doc id="642" genre="news" gender="M">
Opnieuw hommeles: N-VA weert twee van haar schepenen van verkiezingslijst
Staden -  Twee van de huidige N-VA-schepenen zullen op 14 oktober niet op de lijst van de Stadense afdeling van de partij te vinden zijn: Nikolaas Bourgeois en Marie-Paule Vancoppenolle.  Twee van de huidige N-VA-schepenen zullen op 14 oktober niet op de lijst van de Stadense afdeling van de partij te vinden zijn: Nikolaas Bourgeois en Marie-Paule Vancoppenolle. Enkele jaren na de heisa rond Koen Demonie is er opnieuw hommeles binnen N-VA-gezind Staden. Huidig schepenen Nikolaas Bourgeois en Marie-Paule Vancoppenolle zullen niet voor N-VA opkomen bij de gemeenteraadsverkiezingen. De voorbije maanden was het muisstil rond de lijstvorming van de partij. Nu is duidelijk waarom. “Enkele mensen waren volop bezig met de lijstvorming. Op een bepaald moment voor de verkiezingen moet je natuurlijk landen met die lijst. Het bleef echter maar duren.
</doc>
<doc id="643" genre="news" gender="M">
Vijftiende dernyfestival in Wetteren: Laurens De Vreese komt, valt en wint
Wetteren -  Voor de vijftiende keer werd het dernyfestival gereden in Wetteren. Ondanks de Vuelta en de Ronde van Groot-Brittannië, toch twee belangrijke rittenwedstrijden, kwamen er heel wat toppers aan de start. Laurens De Vreese was na een zware val de verrassende winnaar.  Voor de vijftiende keer werd het dernyfestival gereden in Wetteren. Ondanks de Vuelta en de Ronde van Groot-Brittannië, toch twee belangrijke rittenwedstrijden, kwamen er heel wat toppers aan de start. Laurens De Vreese was na een zware val de verrassende winnaar. Blikvangers waren zeker Belgisch kampioen Yves Lampaert, meervoudig klassiekerswinnaar Davide Rebellin en wereldkampioen veldrijden en revelatie op de weg Wout Van Aert. Die laatste reed trouwens in Wetteren zijn laatste wedstrijd voor zijn huidige ploeg Veranda's Willems-Crelan. Duizenden wielerliefhebbers kunnen een dergelijk spektakel wel smaken. Ze kwamen naar de voorstelling van de renners en hun gangmakers om zich vervolgens opnieuw te verspreiden over het centrum van Wetteren om er misschien zelfs nog een kermisattractie mee te pikken. Groovy Time Naar het einde van de wielerdag toe stroomden de sportfanaten weer naar de Zeshoek om de finale mee te maken. De Dernyboys zijn ondertussen al een gevestigde waarde en hebben hun vaste stek in de Molenstraat. Zij supporterden luidkeels voor streekrenner Jonas Goeman. Op het Stationsplein ter hoogte van pop-upcafé Groovy Time zorgden Yvan De Groeve, Eric Van Hoorick en Joery Vergeylen voor rechtstreeks verslag op de lokale radio Accent. De lichte regenval in het begin van de derde reeks bleek toch een spelbreker, vooral dan in de koers zelf. Toen de renners van de Markt de Van Cromphoutstraat indraaiden kwam het tot een valpartij. Astanarenner Laurens De Vreese was daarbij het grootste slachtoffer. “Het was regen en geen regen, maar het beetje nat dat viel, maakte het toch heel gevaarlijk,” reageerde zijn gangmaker Michel Vaarten achteraf. Epilepsieaanval De derde reeks werd geneutraliseerd. De Vreese werd verzorgd, verwisselde zijn kapotte wielen en er werd een nieuwe start gehouden voor de laatste tien ronden. In de finale leek het alsof er niets gebeurd was. De Vreese en zijn gangmaker Michel Vaarten mengden zich in de debatten en slaagden er zelfs in om in de sprint Belgisch kampioen Yves Lampaert te kloppen. Wout Van Aert werd derde. Eerder in de namiddag werd de tweede reeks even uitgesteld. In café Het Posthotel op het Stationsplein was iemand het slachtoffer geworden van een epilepsieaanval. De organisatoren wachtten tot de ambulance het Stationsplein had verlaten vooraleer opnieuw van start te gaan.
</doc>
<doc id="644" genre="news" gender="M">
Songwriter Arsenal overleden na zwaar ongeval Brusselse Ring
Mario Vitalino Dos Santos (50) uit Sint-Michiels bij Brugge werkte als vrachtwagenchauffeur voor het Brugse kaasbedrijf Dupont Cheese. Ook maandagochtend was hij onderweg. Op de Brusselse buitenring remde hij te laat voor een file die ontstaan was door een eerder ongeval. Hij reed op de vrachtwagens voor hem in. Volgens het parket overleed Mario door de klap. De cabine van zijn vrachtwagen vatte daarna vuur. Waarom hij niet tijdig kon remmen is nog niet duidelijk. Het parket stelde een wetsdokter en een verkeersdeskundige aan. Mario is afkomstig van Brazilië, maar woonde al lang in ons land. Hij woonde met zijn vriendin in Sint-Michiels. Hij werkte al verschillende jaren voor Dupont Cheese. ‘De schok is dan ook groot, binnen het bedrijf’, zegt woordvoerder Eddy Leloup. ‘We hebben kort na de middag al zijn rechtstreekse collega’s samengebracht. Zij worden begeleid door slachtofferhulp. Bij vrachtwagenchauffeurs is de samenhorigheid sowieso groot, dus dit is bij iedereen zeer hard aangekomen.’ Mario Vitalino Dos Santos was een begenadigd muzikant en zanger. Hij schreef mee aan een van de bekendste nummers van de populaire Belgische band Arsenal, Saudade. Op de videoclip zie je hem zingen in zijn moederland. ‘Mario was een belangrijke gastmuzikant’, zegt Filip Van Moerkercke, manager van Arsenal. ‘Ik herinner me dat hij met het geld dat hij van Sabam voor dat nummer kreeg een brug liet bouwen in Brazilië. Zo moesten de mensen van het dorp geen gigantische omweg meer maken om aan water te geraken. Hij was nog heel erg begaan met zijn thuisland.’ Ook bij Peter Van Gheluwe, medemuzikant en kameraad van Mario, kwam de klap hard aan. ‘We hebben zondag nog samen gerepeteerd voor een optreden in oktober’, zegt hij. ‘En ‘s middags stuurde hij nog verbeteringen door. Hij was een muzikant in hart en nieren, heel erg getalenteerd ook. Mario was ambitieus en zat nog vol plannen. Het doet pijn dat hij er niet meer is.’
</doc>
<doc id="645" genre="news" gender="M">
CoderDojo in de Zultse bib
Zulte - In de bibliotheek van Zulte is er op zondagmorgen 9 september weer een CoderDojo. CoderDojo is een wereldwijde non-profitorganisatie, die in 2011 in Ierland ontstond en waarbij kinderen leren programmeren via workshops. De afdeling in België werd opgestart door Martine Tempels. Zij was in 2012 ICT Woman of the Year. Kenmerkend voor een CoderDojo is dat de kinderen worden bijgestaan door coaches, die hen op een speelse manier leren programmeren met het programma Scratch. CoderDojo is een beweging die kinderen en jongeren tussen 7 en 17 jaar wil leren programmeren. In maandelijkse workshops leren de coaches je op een speelse en ongedwongen manier programmeren aan de hand van Scratch, Arduino en Lego Mindstorms. En dat volledig gratis. Je brengt bij voorkeur je eigen laptop mee. Heb je geen laptop, dan kan ook je een pc van de bib gebruiken. Wie jonger is dan 12 jaar, moet wel vergezeld zijn van een volwassene. De workshops of Dojo's vinden plaats elke tweede zondag van de maand van 10 tot 12 uur. Voor elke Dojo moet je afzonderlijk inschrijven. De volgende sessie heeft plaats op zondag 9 september. Wanneer: zondag 10 september 2018 van 10 tot 12 u Waar: bibliotheek Zulte, Gaston Martensplein 9 Prijs: gratis, maar inschrijven is noodzakelijk via de bibliotheek van Zulte, tel. 09 243 14 87 of .
</doc>
<doc id="646" genre="news" gender="M">
SP.A-Groen debatteert over de toekomst van het viaduct in Gentbrugge
Destelbergen - Het viaduct van Gentbrugge, het heeft de voorbije maanden al wat stof -letterlijk ook- doen opwaaien bij de bevolking. Niet alleen omwille van de bouwvallige toestand maar ook naar aanleiding van de ongerustheid van de toekomst van het verkeer dat erover raast. De ergste nachtmerrie voor Destelbergen en Heusden is dat heel dat wagenpark zou verhuizen naar de R4. SP.A-Groen informeert vanavond in De Kollebloem met een debatavond. Joris Vandenbroucke, Vlaams parlementslid, gespecialiseerd in mobiliteit en één van de ondertekenaars van de resolutie betreffende een leefbare toekomst voor de omgeving van het E17-viaduct in Gent (Gentbrugge-Ledeberg) legt een en ander uit. Het doel van de avond is dubbel: informatie krijgen over de problematiek (stand van zaken, procedure, timing) én een stem geven aan de inwoners van de gemeente. Bekommernissen kunnen zo rechtstreeks aan een Vlaams parlementslid worden meegegeven, dé plaats waar het debat uiteindelijk zal worden gevoerd. Een interessante avond dus over de mobiliteit en de toekomst daarvan in de regio.
</doc>
<doc id="647" genre="news" gender="M">
Archeologische topvondst: vogelschaal die in 3e eeuw als urn diende
De vondst kwam in meer dan honderd stukjes tevoorschijn bij graafwerkzaamheden in Rijnsburg, bij Leiden. Archeologen zagen meteen dat ze iets bijzonders te pakken hadden. Op de stukjes brons, gevonden op zo'n 60 centimeter onder de grond, zat een mooi veren-reliëf. Ze stopten met graven en staken een groot blok zand eromheen uit, dat als geheel naar een gespecialiseerd lab ging. Daar werden alle stukjes voorzichtig uitgegraven en daarna 'aan elkaar gepuzzeld'. Wat er ontbrak werd opgevuld. Het resultaat is vanaf vandaag te zien in het Rijksmuseum voor Oudheden in Leiden: een unieke laat-Romeinse vogelschaal uit de 3e eeuw. Van dit soort bronzen schalen zijn er maar een tiental gevonden in heel Europa, niet één heeft er zo'n vogelkop. Het is niet alleen vanwege de schoonheid en kunsthistorische waarde dat archeologen dit een "unieke topvondst van internationaal belang" noemen. De schaal vertelt ook een verhaal, waarmee een hiaat in de geschiedschrijving wordt opgevuld. Archeoloog René Proos vermoedt dat de schaal halverwege de 3e eeuw in de buurt van Rome is gemaakt. De vogelkop wijst op het leger. Waarschijnlijk is hij gemaakt voor een hoge legerofficier of een diplomaat. De schaal werd toen gebruikt om de handen in te wassen. Bij Leiden lag toen de noordelijkste grens van het Romeinse rijk. Mogelijk is de schaal geschonken aan een Germaans stamhoofd. Proos: "De loyaliteit van de wilde stammen aan de noordkant kon gekocht worden met goud of met sieraden of met bijzondere voorwerpen. En dit was toen een heel bijzonder voorwerp vanwege die kop." Vanaf het jaar 260 trokken de Romeinen zich terug uit de Hollandse kuststreek. Waarom is niet duidelijk. En het is ook niet bekend wat er daarna gebeurde in dat gebied. Tot nu toe waren er amper aanwijzingen dat er na het jaar 300 nog mensen woonden. Maar deze vogelschaal levert daar bewijs voor. Hij is aan het begin van de vierde eeuw gebruikt. Niet om handen te wassen, maar om de resten van crematies in op te vangen. In de schaal zat de as van twee mannen en een vrouw. Er lagen ook verbrand glas en brons in, en kammen gemaakt van hertengewei. Proos: "Dat was onderdeel van de rites, ze gaven dat aan de doden mee op de brandstapel als uitrusting voor het hiernamaals." De kammen waren maar gedeeltelijk verbrand en daardoor konden ze precies worden gedateerd. En zo kon worden vastgesteld dat er rond 330 mensen leefden in de kuststreek bij Leiden, en dat ze daar ook hun doden cremeerden.
</doc>
<doc id="648" genre="news" gender="F">
Federer verliest in vierde ronde US Open verrassend van Millman
De Australiër John Millman kwam in zijn twaalfjarige carrière nog nooit eerder voorbij de vierde ronde van een grandslamtoernooi. Roger Federer is in de vierde ronde van de US Open verrassend uitgeschakeld door de Australische John Millman , nummer 55 op de wereldranglijst. De als tweede geplaatste Zwitser verloor met 3-6 7-5 7-6 (7) 7-6 (3).
</doc>
<doc id="649" genre="news" gender="F">
ING treft miljoenenschikking met OM in witwaszaken
Volgens justitie heeft ING te weinig gedaan om witwaspraktijken via rekeningen van cliënten te voorkomen. Het is het hoogste schikkingsbedrag dat het OM ooit heeft bereikt. ING heeft een schikking getroffen met het Openbaar Ministerie (OM) in een onderzoek naar betrokkenheid bij witwaspraktijken. De bank moet 775 miljoen euro betalen “vanwege ernstige nalatigheid”, schrijft het OM dinsdag. Volgens justitie konden rekeninghouders ongestoord ING-rekeningen gebruiken voor “criminele activiteiten”. Ook heeft de bank niet voorkomen dat de rekeningen van haar cliënten misbruikt konden worden voor het witwassen van miljoenen euro’s.
</doc>
<doc id="650" genre="news" gender="F">
Orkaan Jebi legt openbare leven in Japan stil
Ruim zeventig mensen raakten dinsdag gewond. Japan werd eerder deze zomer getroffen door noodweer. In Japan is meer dan een miljoen mensen geadviseerd om een ander onderkomen te zoeken vanwege orkaan Jebi. Zeker zes mensen zijn omgekomen, meldt de Japanse omroep TBS volgens persbureau Reuters. De orkaan kwam in de nacht van maandag op dinsdag aan land op het zuidelijke eiland Shikoku.
</doc>
<doc id="651" genre="news" gender="M">
Informatieavond over het onbelast bijverdienen
Dendermonde - Op woensdag 5 september om 20 uur in de kantine van AC Denderland is er een infoavond rond onbelast bijverdienen voor de Dendermondse sportclubs, georganiseerd door Open VLD. Sinds 15 juli kunnen werknemers, zelfstandigen en gepensioneerden tot €500 onbelast per maand bijverdienen. “Zo kunnen ondermeer sportbegeleiders, scheidsrechters, juryleden vergoed worden via het statuut verenigingswerk” stelt Johan Staes, adviseur van minister van sociale zaken, Maggie De Block (Open Vld). "Werknemers die minimum 4/5de werken, zelfstandigen in hoofdberoep en gepensioneerden komen in aanmerking voor het nieuw statuut “Plussen”." Omdat er in Dendermonde verschillende verenigingen actief zijn, organiseert Open Vld Dendermonde op woensdagavond 5 september 2018 een informatieavond over het onbelast bijverdienen via het verenigingswerk. “Wij wensen in de eerste plaats de vele sportclubs en andere verenigingen te informeren over het bestaan van dit nieuw statuut waarbij werknemers die minimum 4/5e werken, zelfstandigen in hoofdberoep en gepensioneerden in hun vrije tijd maatschappelijk relevant werk verrichten.“ licht lijsttrekker Laurens Hofman toe. "De sportsector is al jaren vragende partij voor een eenvoudig vergoedingssysteem binnen hun sector. De vrijwilligersvergoeding die dikwijls oneigenlijk gebruikt wordt, is immers ontoereikend om een kwaliteitsvolle sportbeoefening te kunnen blijven aanbieden. Met het plussen lossen we dat op,” vult Johan Staes aan. “Sportverenigingen hebben een groot maatschappelijk belang. Ze brengen mensen met elkaar in contact en versterken zo het sociaal weefsel. Mensen die hier in hun vrije tijd aan meewerken, bvb de trainer van de voetbalclub, verdienen het om onbelast te kunnen bijverdienen.” Verenigingen worden gevraagd zich vooraf aan te melden op het volgende e-mailadres: info@openvlddendermonde.be
</doc>
<doc id="652" genre="news" gender="M">
Derde editie van Woinderbar ten voordele van werking  KLJ Waanrode
Kortenaken - Na het succes van de afgelopen jaren, komt er ook dit jaar weer een editie van de Woinderbar in Waanrode. Zaterdag 8 september is iedereen vanaf 17 uur welkom aan het cultureel centrum Den Torendraaier. De toegang is gratis en de opbrengt gaat naar de werking van KLJ Waanrode. "Jong of oud, voor elk wat wils op de Woinderbar", zegt Laurenz Vlayen. "Je kan er proeven van de lekkerste cocktails, een uitgebreid gamma aan bieren en ook aan de hongerigen is weer gedacht. Door de originele inkleding en de sfeervolle muziek voelt iedereen zich meteen thuis." "Vanaf 18 uur is er livemuziek voorzien en om 23 uur zal de discobar enkel de beste plaatjes spelen zodat iedereen die wil, de benen kan losgooien. Het wordt een waar volksfeest." "Omdat het weer geen roet in het eten mag gooien, zijn er voldoende tenten, fleece dekentjes en terrasverwarmers voorzien. Om de bezoekers aan te sporen om te voet of met de fiets te komen, zal er een fietsenstalling worden gemaakt."
</doc>
<doc id="653" genre="news" gender="M">
Extra show The Story of Neil Diamond in Stroming
Berlare - Er komt een tweede show van The Story of Neil Diamond in oktober in cc Stroming. Keer op keer slaagt vzw Such A Night erin gerenommeerde internationale shows naar hier te brengen en dat is dit najaar niet anders. "De eerste die eraan komt draait om het fenomeen Neil Diamond. Met meer dan 130 miljoen verkochte albums behoort deze rasartiest tot de wereldtop", legt organisator Chris Rombaut uit. "Voor zijn 50-jarige carrière ontving hij dit jaar de “Lifetime Achievement Award”. “Hello Again – The Story of Neil Diamond” is van Britse makelij en is een eerbetoon aan het icoon. "Zanger Brooklyn Creed heeft een griezelig zelfde stemtimbre. Samen met een cast topmuzikanten, brengen ze op authentieke wijze alle grote klassiekers live op de bühne. Evocatieve beelden en verhalen versterken nog de magie van de show. Het gezelschap toert momenteel met veel succes door het Verenigd Koninkrijk. In oktober zijn ze heel even te gast in het cultureel centrum van Berlare." Omdat de show van 6 oktober in geen tijd uitverkocht was, voegt de organisatie een extra show toe op 7 oktober waarvoor je nu tickets kan kopen aan 20 euro. Reservatie: online via of bel 0477/35.98.79
</doc>
<doc id="654" genre="news" gender="M">
Vrijwilligers gezocht voor kinderopvang, huiswerk en voeding
Tienen - Het Lokaal Overleg Kinderopvang en het Huis van het Kind Tienen zijn op zoek naar vrijwilligers voor enkele projecten: de voor- en naschoolse kinderopvang, De Huiswerkbrug en een nieuw pilootproject rond voeding.  Wie graag met kinderen werkt en interesse heeft, krijgt tijdens een infosessie op dinsdag 25 september 2018 meer info. 1) Het wil van de opvang voor en na de schooluren voor alle Tiense scholen een plek maken waar kinderen kunnen spelen, tot rust komen, huiswerk maken. Personen die voor en/of na de schooluren tijd hebben (zoals bv. mensen die pas met pensioen zijn of halftijds werken) en wat willen bijverdienen, kunnen zich kandidaat stellen. 2) Het Huis van het Kind steunt projecten zoals . Dat biedt huiswerk- en leerbegeleiding aan huis aan bij leerlingen uit het lager onderwijs en de eerste graad van het secundair onderwijs. Omdat er een stijgende vraag is naar huiswerkbegeleiding, zoekt vrijwilligers voor elk minstens tien huisbezoeken. Er wordt een beperkte vrijwilligersvergoeding voorzien en je kan ook rekenen op ondersteuning van twee pedagogen. 3) Huis van het Kind Tienen en CEDES starten met een pilootproject rond gezonde en evenwichtige voeding. Om dit mee in goede banen te leiden zijn we op zoek naar vrijwilligers. INFOSESSIE Geïnteresseerden in deze initiatieven of het pilootproject zijn welkom op een infosessie die plaatsvindt op dinsdag 25 september om 20 uur in het Sociaal Huis, Kabbeekvest 110 in Tienen. Inschrijven is noodzakelijk en kan via .
</doc>
<doc id="655" genre="news" gender="M">
Kennismaking met toekomstige stadsbos aan Getestraat
Tienen - Op maandag 10 september om 19 uur, op de parking van Smatch aan de Getestraat, start een infowandeling richting stadsbos aan de Gete. De stad, het OCMW, de Vlaamse Milieumaatschappij (VMM) en Regionaal Landschap Zuid-Hageland (RLZH) werken samen een toekomstvisie uit voor acht hectare ten zuiden van het stadscentrum. Het gebied wordt ingericht als een parkbos met natuureducatieve en recreatieve functie. Het stadsbos zal een groene bufferzone vormen tussen de ring en het bewoonde stadsgedeelte. In de winter werden al duizend bomen aangeplant. Er komen nog een bijkomnde aftakking van de Grote Gete, extra bosaanplanten, educatieve en belevingselementen.
</doc>
<doc id="656" genre="news" gender="M">
Songwriter Arsenal overleden na zwaar ongeval op Brusselse Ring
De vijftigjarige Mario Vitalino Dos Santos uit Sint-Michiels bij Brugge overleed bij een zwaar ongeval op de Brusselse Buitenring. Hij stierf toen hij achteraan een file inreed. De man was geen onbekende muzikant en schreef mee een van de bekendste Arsenalhits. De frontmannen van de band reageren geschrokken op het overlijden. Mario Vitalino Dos Santos (50) uit Sint-Michiels werkt al vele jaren als vrachtwagenchauffeur voor het Brugse kaasbedrijf Dupont Cheese. Ook gistermorgen was hij voor hen met zijn vrachtwagen op baan. Maar op de Brusselse buitenring remde hij te laat voor een file die ontstaan was door een eerder ongeval. De twee vrachtwagens voor hem deden dat wel en hij reed op zijn voorligger in. Volgens het parket overleed Mario door de impact. De cabine van zijn vrachtwagen vatte daarna vuur. Waarom hij niet tijdig heeft geremd, is nog niet duidelijk en moet verder onderzocht worden. Het parket stelde een wetsdokter en een verkeersdeskundige aan. Mario is afkomstig van Brazilië, maar woonde al lang in ons land. Hij woonde met zijn vriendin in Sint-Michiels. Hij werkte al verschillende jaren voor Dupont Cheese. “De schok is dan ook groot binnen het bedrijf”, zegt woordvoerder Eddy Leloup. “We hebben kort na de middag al zijn rechtstreekse collega’s samen gebracht. Zij worden begeleid door slachtofferhulp. Bij vrachtwagenchauffeurs is de samenhorigheid sowieso groot, dus dit is bij iedereen zeer hard aangekomen.” U had wellicht zelf nog nooit van de naam Mario Vitalino Dos Santos gehoord. En toch kennen heel wat mensen hem zonder het te weten. Mario was namelijk een begenadigd muzikant en zanger. Hij hielp een van de bekendste nummers van Arsenal - een populaire Belgische band - schrijven: Saudade. Op de videoclip is hij ook zingend in zijn thuisland te zien. “Mario was een belangrijke gastmuzikant”, zegt Filip Van Moerkercke, manager van Arsenal. “Ik herinner me dat hij met het geld dat hij van Sabam voor dat nummer kreeg een brug liet bouwen in Brazilië. Zo moesten de mensen van het dorp geen gigantische omweg meer maken om aan water te geraken. Hij was nog heel erg begaan met zijn thuisland.” Van Moerkerke zegt dat de frontmannen van Arsenal, Hendrik Willemyns en John Roan, geschrokken reageren op het overlijden. “Ze zijn heel hard geschrokken, want Mario is iemand die heel belangrijk was. Hij schreef mee aan twee heel belangrijke nummers. In de eerste plaats aan Saudade, een nummer dat hij als gastzanger ook volledig zingt”, vertelt Van Moerkercke. Dos Santos werkte ook mee aan onder meer A Volta. “John en Hendrik hebben zelf ook een documentaire van een paar minuten over Mario in Brazilië gemaakt die online staat. Daarin vertelt hij dat hij het geld dat hij verdiende aan royalty’s heeft geïnvesteerd in een brug in zijn thuisdorp”, vertelt Van Moerkercke. Of de Belgische band ook een publiek eerbetoon zal brengen aan de overleden muzikant is nog niet duidelijk. “Het is nog vers, maar ik ga er wel van uit dat de leden van de groep er iets rond doen. Of dat eerder in de privésfeer of in een publiek optreden zal zijn, valt nu nog niet te zeggen”, aldus Van Moerkercke. Ook bij Peter Van Gheluwe, medemuzikant en kameraad van Mario, komt de klap hard aan. “We hebben gisteren (zondag, nvdr.) nog samen gerepeteerd voor een optreden in oktober”, zegt hij. “En ‘s middags stuurde hij nog verbeteringen door. Hij was een muzikant in hart en nieren. Heel erg getalenteerd ook. Mario was nog ambitieus en zit nog vol plannen. Het doet pijn dat hij er niet meer is.”
</doc>
<doc id="657" genre="news" gender="F">
Zaak tegen moordverdachte Milica verder
SCHIPHOL - De zaal en publieke tribune zaten vol, maar de verdachte van de verkrachting van en moord op de 19-jarige Milica van Doorn in 1992 was dinsdag weer de grote afwezige tijdens een derde inleidende zitting in zijn strafzaak. Tijdens de inhoudelijke behandeling op 19 en 21 november ziet de familie van Milica de verdachte Hüseyin A. (48) waarschijnlijk voor het eerst. De rechtbank wees gisteren een verzoek van de verdediging af om een tegenonderzoek te doen naar het dna in de spermasporen die in Milica werden gevonden. De advocaten van Hüseyin A. denken dat het dna vervuild is geraakt door heen en weer gesleep, en wilden dat IFS, Independent Forensic Services, het monster ook onderzoekt.   Hüseyin A. heeft tijdens een verhoor tegen de politie verteld dat op de avond in juni 1992 waarin Milica verdween, een vrouw ,,klootzak” tegen hem riep. Hij zou op de grond zijn gevallen. Volgens advocaat Tom van Assendelft was Hüseyin A. onder invloed van pijnstillers in verband met gebitsproblemen tijdens dat verhoor. Het Openbaar Ministerie onderzoekt dat. Ook zei Hüseyin A. dat hij zich kon herinneren dat hij Milica in de nacht van 7 op 8 juni 1992 was tegengekomen, en dat hij op dat moment ,,een geest” in zich kreeg.   Het lichaam van de 19-jarige Milica werd teruggevonden in de vijver van de Sint Jozefkerk in Zaandam. De pastoor ontdekte haar. De moord bleef jaren onopgelost. Nadat in 2012 dna-verwantschapsonderzoek mogelijk werd, kwam er ook een doorbraak. Het dna dat bij haar werd gevonden wees op een man met Turkse voorouders. Een familielid van Hüseyin A. deed mee aan het onderzoek waarvoor 133 mannen waren uitgenodigd, waarna de verdachte snel kon worden opgepakt. De rechtbank Noord-Holland trekt twee dagen uit voor de inhoudelijke behandeling van de zaak: 19 en 21 november.  .
</doc>
<doc id="658" genre="news" gender="M">
Een jaar Bindkrachtweking met vierhonderd bezoekers
Landen - Bewoners en personeel van Bindkracht vzw organiseerden een geslaagde viering voor hun een jaar werking. Er kwamen ruim vierhonderd sympathisanten opdagen. Het is een jaar geleden dat vzw Bindkracht, een warme thuis voor twaalf jonge mensen met een beperking, de deuren opende. Minister van Welzijn Jo Vandeurzen en Monique Swinnen, gedeputeerde Welzijn provincie Vlaams Brabant gaven het startsein. "Ondertussen hebben we ten huize van Bindkracht al heel wat avonturen meegemaakt”, vertellen de organisatoren. “Elke dag is er een hele ploeg van professionelen en vrijwilligers die hun beste beentje voorzetten om de Bindkrachtbewoners zo goed mogelijk te begeleiden in hun dagelijks leven. We willen hun de kansen geven om zichzelf te ontplooien," zegt Nadia Quintens, voorzitter van vzw Bindkracht. “Bindkracht wil ook ambassadeur zijn van mensen met een beperking in de maatschappij. We willen hun stem zijn en samen met hun een plek in de wereld creëren. Zo zetten we echt in op inclusie. Onze leuke Bezoekerscafé 's, waar telkens heel wat volk op afkomt, zijn er een goed voorbeeld van. Op 22 september sluiten we onze reeks van 8 zomercafé 's af.” De Bindkrachtvilla ligt aan de Steenweg op Sint-Truiden 415 in Walshoutem. “Verschillende werelden ontmoeten hier elkaar: ”We hebben heel wat uitwisselingen met scholen en andere verenigingen die iets ondernemen met en voor onze mensen. Inclusie kan ook individueel gebeuren natuurlijk. Zo zijn er van onze bewoners die meehelpen als kleuterjuf, als bejaardenhelpster of in de Wereldwinkel. We willen aan de samenleving laten zien dat zij ook een meerwaarde kunnen betekenen.” "Het blijft voor ons een grote uitdaging om financieel alles rond te krijgen. De beloofde persoonsvolgende budgetten werden door de Vlaamse Regering nog steeds niet uitgekeerd. Mensen met een handicap zullen nog vele jaren moeten wachten op het geld waar ze recht op hebben. Daarom moeten wij elke dag strijd leveren om centjes te verzamelen om te overleven.” Zo is er op een Benefietweekend op 24 en 25 november.
</doc>
<doc id="659" genre="news" gender="M">
Politie mag niet meer oefenen met echte wapens na tragisch ongeval
De politie mag bij tactische schietoefeningen voortaan geen echte wapens meer gebruiken. Alleen nog speciale, ongevaarlijke oefenwapens, gaande van paintballgeweren tot plastic replica’s van echte wapens. Minister van Binnenlandse Zaken Jan Jambon (N-VA) wil zo drama’s voorkomen zoals bij de Speciale Eenheden, waar een agent tijdens een oefening werd neergeschoten. Het dramatische ongeval gebeurde tijdens een grote oefening van de Speciale Eenheden, op een oefenterrein van Defensie in het Vlaams-Brabantse Tienen. Verschillende agenten van de gespecialiseerde eenheden namen er in april deel aan een rollenspel, waarbij er ‘goeden’ en ‘slechten’ waren aangeduid, en onder meer een verdachte auto moest worden gestopt. De agenten die deelnamen aan de simulatieoefening gebruikten hun echte wapens, voorzien van blanco oefenmunitie. In het magazijn van een van de wapens bleef echter een echte kogel achter. Met dramatische gevolgen: een jonge agent die stage liep bij de Speciale Eenheden werd in de buik geraakt, geraakte levensgevaarlijk gewond en blijft levenslang gehandicapt. Alle dergelijke oefeningen zijn sindsdien opgeschort. Jambon eist nu in een ministeriële omzendbrief dat alle politiekorpsen in het land dergelijke tactische oefeningen voortaan op een veiligere manier organiseren. “De nadruk ligt bij dergelijke oefeningen toch eerder op de tactiek, dan willen we geen levens in gevaar brengen door echte wapens te gebruiken”, aldus de woordvoerder van Jambon. Paintballgeweren “Concreet zullen dergelijke oefeningen enkel nog mogen gebeuren met speciale oefenwapens, waar geen echte munitie mee kan worden afgevuurd”, aldus ACV-vakbondsafgevaardigde Joery Dehaes. Het gaat dan om professionele paintballgeweren, airsoftwapens of ook echte wapens die weliswaar goed zichtbaar door specialisten onklaar zijn gemaakt, doordat bijvoorbeeld de loop is vervangen. Mogen ook worden gebruikt: wapens die uit plastic zijn nagemaakt. “Samengevat: bij dergelijke oefeningen mag voortaan in de verste verte geen enkel écht wapen in de buurt komen”, aldus nog Dehaes. Volgens zowel minister Jambon als de vakbonden is het voor agenten – ook die van de Speciale Eenheden – perfect mogelijk om zich met dergelijke oefenwapens even goed te trainen. “De grote wapenfabrikanten hebben van elk wapen een oefenvariant, die enkel blanco munitie of verfkogels kan afvuren, maar die voor het overige qua gewicht en afmetingen perfect overeenkomt met de echte wapens”, aldus Dehaes. Ondanks het gebruik van onschuldige wapens blijft het dragen van een kogelwerend vest verplicht. In schietstanden van de politie kan nog wel met echte munitie worden geoefend. “Maar dat gebeurt dan in streng gecontroleerde omstandigheden, waarbij er sowieso enkel op een doel wordt geschoten”, aldus nog het kabinet Jambon.
</doc>
<doc id="660" genre="news" gender="M">
Vrije tijd in Bocholt door jouw lens
In het gemeentehuis wordt er in het najaar een nieuwe fototentoonstelling opgehangen. Dan willen we immers starten met een tentoonstelling rond het thema ‘Vrije Tijd in Bocholt’. Iedereen mag één digitale foto aanleveren. Een jury kiest de 20 mooiste foto’s voor de tentoonstelling. De geselecteerden krijgen een mooi aandenken en worden uitgenodigd op de vernissage. De tentoonstelling blijft in principe één jaar hangen, tot de volgende wedstrijd. De foto’s moeten voldoen aan de volgende voorwaarden: - 300 dpi bij een grootte van 60 x 60 cm (komt overeen met een breedte en hoogte van 7000 pixels) - indien er personen herkenbaar op de foto staan, moet er een schriftelijke toestemming van deze personen bijgevoegd worden - de foto’s moeten op de dienst Info & Onthaal ingediend worden vóór 1 oktober 2018 Dus haal je fototoestel of smartphone boven en ga aan de slag! Het thema laat vele mogelijkheden toe: sport, jeugd, toerisme, uitgaan, ... je kan er alle kanten mee uit! Meer info: dienst Info & Onthaal: tel. 089 20 19 18 – info@bocholt.be
</doc>
<doc id="661" genre="news" gender="M">
FC Utrecht ontslaat trainer Jean-Paul de Jong
De Jong was sinds januari hoofdcoach in Utrecht, maar presteert volgens de clubleiding niet naar behoren. Ook was de band tussen hem en zijn spelers niet goed. Voetbalclub FC Utrecht heeft hoofdtrainer Jean-Paul de Jong ontslagen. Hij is dit seizoen de eerste Eredivisie-trainer die voortijdig moet vertrekken. Zijn assistenten Rick Kruys en Marinus Dijkhuizen komen voorlopig voor de groep te staan. De club gaat op zoek naar een permanente vervanger.
</doc>
<doc id="662" genre="news" gender="F">
&#8216;Jihadistenleider Haqqani overleden na ziekbed&#8217;
Er gingen al langer geruchten rond dat de rebellenleider dood is. Er is al jaren geen teken van leven van hem vernomen. De Afghaanse jihadistenleider Jalaluddin Haqqani is na een lang ziekbed overleden. Dit meldt een woordvoerder van de Talibaan dinsdag aan persbureau AP. Er doen al langer geruchten de ronde dat de rebellenleider dood is, omdat er al jaren geen teken van leven van hem is vernomen. Volgens de Talibaan, die met regelmaat samenwerken met de Haqqani-groep, was Haqqani verlamd. Hij zou 72 jaar zijn geworden.
</doc>
<doc id="663" genre="news" gender="F">
Grote politieactie in Almelo vanwege crimineel netwerk
Dertien mensen zijn gearresteerd. Het onderzoek is gericht op een groot crimineel netwerk dat zich bezighoudt met hennepteelt. De politie is dinsdagochtend samen met de belastingdienst, de gemeente en justitie een grote doorzoekingsactie gestart in Almelo . Garages, woningen en loodsen worden door 450 mensen van de verschillende diensten doorgelicht in verband met hennepteelt, schrijft RTV Oost dinsdagochtend .
</doc>
<doc id="664" genre="news" gender="M">
Beveiligers staken 24 uur door heel Nederland
In heel Nederland gaan beveiligers dinsdag niet aan het werk. Ze willen minder werkdruk, en meer loon. Merkbare gevolgen zullen beperkt blijven. In heel Nederland wordt tot en met middernacht gestaakt door beveiligers. Sinds middernacht leggen ze het werk neer, onder andere in asielzoekerscentra, een universiteitsgebouw, en het vliegveld van Den Haag en Rotterdam. Vakbonden FNV en CNV verwachten honderden deelnemers.
</doc>
<doc id="665" genre="news" gender="M">
Twan Huys en de Grote Talkshow D-Day
Zap Twan Huys kan terugkijken op een geslaagde eerste talkshow. Een aardige basis om later afleveringen te maken die niet lijken op wat we al hebben. Om nou te zeggen dat RTL Boulevard hartstochtelijk reclame maakte voor de première van RTL Late Night met Twan Huys , nee. Onder leiding van Beau van Erven Dorens (die Huys’ baantje ook zomaar had kunnen krijgen) werd vooral gespeculeerd over Huys’ zenuwen.
</doc>
<doc id="666" genre="news" gender="F">
Topvrouw Gemeenschapsonderwijs: ‘Ik ontken niet dat er werk aan de winkel is’
Scholen van het vrij onderwijs slagen er beter in hun leerlingen te laten ­excelleren en hun sociale ­mobiliteit te bevorderen. ‘Ik kan alleen maar zeggen dat ik verrast ben’, reageert Raymonde Verdyck, topvrouw van het GO!. Scholen van het vrij onderwijs slagen er beter in hun leerlingen te laten ­excelleren en hun sociale ­mobiliteit te bevorderen. Dat blijkt uit onderzoek van ­Kristof De Witte (KU Leuven) en Jean Hindriks (UCL), op basis van de Pisa-resultaten van de Oeso. Voor Vlaanderen zien de onderzoekers dat 38 procent van de vrije scholen erin slaagt een hogere sociale mobiliteit te combineren met schoolse prestaties die beter zijn dan verwacht. In het ­officiële net lukt dat voor 12 procent van de scholen. Had u deze resultaten verwacht? ‘Ik kan alleen maar zeggen dat ik verrast ben. Deze onderzoekers beschikken blijkbaar over vergelijkende gegevens, terwijl we de resultaten voor ons eigen net zelfs niet krijgen, ook al zijn we hiervoor vragende partij. Dat we beter scoren op sociale mobiliteit zegt immers iets over de prestaties van onze leerlingen.’ ‘Het marktaandeel van het GO! klimt al jaren: ons aantal leerlingen stijgt sneller dan het aantal geboorten, dit heeft een duidelijke link met onze inzet op kwaliteit. Ik zal nooit tegenspreken dat er werk aan de winkel is, maar we scoren volgens de onderzoekers nog steeds beter op sociale mobiliteit als er binnen het eigen net gekeken wordt ( .).’ De onderzoekers stellen dat het gemeenschapsonderwijs een ander leerlingenprofiel zou aantrekken. ‘Dat klopt. We zien dat bij het GO! het aantal leerlingen met bepaalde SES-indicatoren hoog is. Maar het is bewezen dat gelijke kansen en ­excellentie elkaar niet uitsluiten. Als we willen excelleren, moeten we iedereen kansen geven. Het behoort tot onze missie om, ongeacht de achtergrond, voor alle leerlingen de hoogste leerwinst te realiseren.’ Dirk Van Damme, hoofd ­onderwijsdivisie van de Oeso, pleitte nochtans voor een beter kwaliteitsbeleid in het gemeenschapsonderwijs. ‘Kwaliteit is al veel langer dan vandaag een continu aandachtspunt bij ons. Dat vertaalt zich in onze driejaarlijkse begeleidingsplannen. We nemen de resultaten van het onderzoek daarbij ter harte. Zo behoren taal en ­lezen tot onze speerpunten.’
</doc>
<doc id="667" genre="news" gender="M">
Batacratie neemt dan toch niet deel aan Gentse verkiezingen
Batacratie, de politieke partij van vzw CirQ, neemt dan toch niet deel aan de gemeenteraadsverkiezingen in Gent op 14 oktober. ‘We hebben simpelweg onderschat hoeveel werk een politieke partij vergt’, zegt Michel Vuijlsteke van CirQ. ‘We denken dat Batacratie een waardevolle aanzet is om een aantal problemen op te lossen. Maar toch gaan we er niet mee naar de verkiezingen ... Maar Batacratie staat of valt met het engagement van de initiatiefnemers, en als we al onze beloften waar willen maken, moeten we er meer werk in steken dan we in de praktijk kunnen. Als het is om het half te doen, en één keer te stunten maar het daarna te zien verwateren, doen we het liever niet.’ Met deze mededeling maakte CirQ maandag bekend dat ‘Batacratie’ toch niet deelneemt aan de gemeenteraadsverkiezingen op 14 oktober. De politiek partij van de Gentse vzw werd twee maanden geleden gelanceerd in het stadhuis. Toen, en ook tijdens de Gentse Feesten, herhaalden Xavier Cloet en Sandra Heylen van CirQ verschillende keren dat ze zouden opkomen. Bij Batacratie draaide alles rond meer inspraak. De gemeenteraadsleden zouden geen opinie hebben. Alles zou worden beslist door de leden via meervoudig stemrecht: voor sommige domeinen zouden sommige mensen meer stemgewicht krijgen. Elk probleem moest ook bevattelijk worden uitgelegd, zodat mensen het begrijpen en er genuanceerden over nadenken. Dat sloeg duidelijk aan want tijdens de Gentse Feesten haalde de partij voldoende stemmen om te kunnen deelnemen aan de verkiezingen. ‘We verzamelden handtekeningen genoeg om voor de gemeenteraad op te komen in Gent, en konden in alle Vlaamse provincies een provincieraadslijst indienen. We spraken met verrassend veel mensen die geïnteresseerd waren om mee te werken, zelfs om op een lijst te staan. Het was duidelijk dat we een gevoelige snaar raakten’, zegt CirQ. Wat nu? CirQ heeft naar eigen zeggen veel geleerd: ‘Niet in het minst dat je niet aan partijpolitiek hoeft te doen om op het debat te wegen. Cirq moet doen waar het goed in is: kietelen, prikkelen, lastige vragen stellen, schenen schoppen, subversief blijven. Batacratie is op zich geen burgerinitiatief, maar het zal burgers tot initiatief inspireren. De vele kandidaat-batacraten die intekenden op onze lijsten roepen we op om zich te organiseren. Blijf aan politiek doen. Met oog voor nuance. Van onderuit.’
</doc>
<doc id="668" genre="news" gender="F">
Straat in Lanaken opnieuw getroffen door drama: marktkraamster ligt dood in douche
De bewoners van de Hoenderbroekstraat zijn nog maar net bekomen van het dramatische nieuws over het baby’tje dat er in juli overleed, nadat het door de vader door elkaar was geschud. “En vorig jaar heeft een man hier zijn vriendin vermoord. En nu dit. We hebben de laatste tijd wat meegemaakt in deze straat”, zucht een bewoonster. De Hoenderbroekstraat in Lanaken was gisteren de hele dag afgesloten voor de vaststellingen rond de dood van Inge(borg) Verstappen. Haar huis werd afgesloten met een politielint en er liepen mannen in witte pakken rond voor het sporenonderzoek. “Het huis stond te koop maar Rico haalde de borden altijd weg. Hij en Inge waren niet getrouwd, leefden wettelijk samen. Zij wilde van hem weg maar het is er niet van gekomen”, getuigt een goede kennis van het koppel.
</doc>
<doc id="669" genre="news" gender="M">
Eerste fase van project Paspoel Anders officieel ingehuldigd
“Paspoel Anders’ is het grootste project van Woonzo sinds jaren. Het project heeft al een lange weg afgelegd. Eén mijlpaal in dit grote project is alvast met succes afgerond. De wijk Paspoel II, gebouwd einde jaren ’70, is sinds jaar en dag de grootste wijk van Woonzo. Hier wonen op ‘een zakdoek’ groot 268 gezinnen. Deze wijk is eigenlijk een ‘dorp in de stad’. Sinds de kantoren van Woonzo (toen nog Tongershuis) in 2004 verhuisden van deze site naar de huidige locatie aan de Hasseltsesteenweg, merkte men bij Woonzo dat het moeilijker was om de problemen in de wijk, leefbaarheidsproblemen en technische problemen aan de appartementen, kort op te volgen. Maar Woonzo heeft ervoor gekozen om dit alles goed aan te pakken, om de wijk zeker niet te laten verloederen en om te onderzoeken op welke manier ze alles konden verbeteren Een belangrijke eis was dat het aantal appartementen (192) hetzelfde bleef, want men kon de zittende huurders uiteraard hun woonst niet afnemen. Daarom werd er gezocht naar een ontwerp met in totaal hetzelfde aantal appartementen, dat voldoet aan de huidige technische normen en dat de leefbaarheid enkel maar zou verbeteren. Het ontwerp van het architectenbureau S333 uit Londen voldoet hier aan. Door te kiezen voor een project in 4 bouwfasen heeft Woonzo geprobeerd om de overlast voor de bewoners zoveel mogelijk te beperken. Door de bewoners op geregelde tijdstippen op de hoogte te brengen van de stand van zaken werden de vragen en de zorgen van de bewoners tot een minimum te herleid. En door -vóór en tijdens de werken- intens samen te werken met externe partners, zoals samenlevingsopbouw RIMO, de jeugd- en de sportdienst van de stad Tongeren, de diensten van De Semper, de vzw De Schakelaar, heeft Woonzo geprobeerd om de bewoners, ondanks het feit dat ze wonen ‘op een bouwwerf’ meer naar elkaar toe te brengen. De barre winter begin 2018 heeft voor wat vertraging in de verhuisplanning gezorgd (en ook voor stress bij de bewoners en bij onze mensen…) maar… in mei waren de eerste 71 huurders allemaal verhuisd naar hun nieuwe appartement. Ondertussen zijn de kinderziekten zo goed als weggewerkt en heeft iedereen zijn draai gevonden in zijn nieuwe woonst. Binnen een kleine 2 jaar zijn de volgende 38 appartementen klaar en zal de 2de bouwfase afgerond zijn. De wijk Paspoel Anders zal één van de mooiste wijken van Tongerenl worden”, aldus directeur Inge Gaublomme.
</doc>
<doc id="670" genre="news" gender="M">
Lieva weer aan het werk na bizar verkeersongeval: “Juf,hoe komt het dat u neppe benen heeft?”
Lieva Vervoort (49) is sinds maandag weer aan het werk in de Geelse basisscholen, nadat ze in juli 2017 beide benen heeft verloren in een bizar verkeersongeval. Tijdens haar revalidatie kondigde ze aan dat ze op 1 september weer aan de slag zou gaan. Ze hield woord. “Die spanning van de eerste schooldag, die voel ik ook.” De kinderen van het eerste leerjaar staken hun wild geraas wanneer Lieva in haar rolstoel de speelplaats op rijdt. Bedremmeld bekijken ze haar, maar vooral haar benen. “Juf, hoe komt het dat u neppe benen heeft?” vraagt Len. Lieva proest het uit, maar vertelt dan dat ze een heeft gehad. “Toen heb ik mijn beide benen verloren. Die kregen ze er niet meer aangezet. Daarom hebben ze er maar robotbenen onder gezet.” De leerlingen laten hun schroom varen en huppelen rond de rolstoel.
</doc>
<doc id="671" genre="news" gender="F">
Spectrumcollege campus Beringen neemt opnieuw een vliegende start
De derdejaars werden ontvangen door het voltallige directieteam en namen daarna deel aan een spannende zoektocht waarbij ze niet alleen de campus, maar ook hun klasgenoten en de klassenleraar leerden kennen. De leerlingen voerden op verschillende plaatsen opdrachten uit waardoor ze op een ongedwongen manier vertrouwd geraakten met de verschillende lokalen, de uiteenlopende studierichtingen en de personeelsleden. Zo voerden ze bijvoorbeeld proefjes uit in het chemielokaal, deden ze een praktijkopdracht in onder meer het verzorgingslokaal waarbij ze een pop verluierden en moesten ze metsverbanden herkennen. Voor de vierdejaars stonden er ook allerhande activiteiten op het programma aan de sportvelden van ‘t S.A.C. en in het prachtige Park van de Mijndirecteur. Ze toonden onder meer het beste van zichzelf tijdens teambuildingactiviteiten. Ze maakten kennis met ‘freerunning’ en ze mochten letterlijk brandjes blussen in een blusopstelling onder begeleiding van de brandweer. De leerlingen van de derde graad zijn ondertussen al vertrouwd met de campus en werden onthaald door hun klassenleraar. Spectrumcollege Campus Beringen wil de leerlingen zo op een warme manier verwelkomen en hen stimuleren om hun talenten op alle gebieden te ontwikkelen. Het was hartverwarmend om het enthousiasme en de inzet van zoveel leerlingen en hun leerkrachten te zien.
</doc>
<doc id="672" genre="news" gender="M">
Groot crimineel netwerk Almelo opgerold: ’Met de bezem door het pauperparadijs’
ALMELO - Het moet dinsdagochtend iets na vijven zijn geweest als een luide knal bewoners van de roemruchte Nieuwstraat in Almelo uit hun slaap wekt. De ontploffing, naar later bleek om een rolluik te forceren, luidde het begin in van een grootschalige inval om criminaliteit tegen te gaan. De onaangekondigde actie bleef niet zonder resultaat, want er werden enkele tientallen arrestaties verricht in het ’pauperparadijs’ dat de buurt heet te zijn.
</doc>
<doc id="673" genre="news" gender="F">
Koffieboot eist parkeerplek op
DEN HAAG - De boot is aan voor de uitbater van het drijvende Haagse koffiehuis De Laak. Ondernemer Jos Overdevest van de populaire caféboot eist morgen in de rechtbank parkeerplaatsen terug van de gemeente Den Haag. Daarmee staat hij lijnrecht tegenover wethouder Richard de Mos, de man die als raadslid tegen het 'ondernemertje pesten' in het geweer kwam. Het koffiehuis aan de Calandkade is al 40 jaar een bekende stek voor veel Hagenaars. Overdevest staat om vijf uur 's ochtends klaar met verse koffie, voor veel bouwvakkers een onmisbaar begin van de dag. Maar inmiddels is het erg moeilijk ondernemen, vertelt vaste bezoeker en adviseur Selmar Will. "Voor de nieuwbouw is een immens bouwterrein gemaakt, waarvoor een groot deel van de openbare ruimte is afgesloten. Er zijn nog acht tot tien parkeerplekken over." Er zijn er 20 tot 25 nodig, zo stelt de ondernemer. Vooral 's ochtends vroeg is het een drama, omdat bewoners dan alle plekken bezetten. "Met als gevolg opstoppingen, dubbel parkeren en allerlei onenigheid en gedoe." Overdevest heeft volgens zijn adviseur deze zomer geprobeerd er met de gemeente uit te komen. "In juli is er even gepraat met wethouder De Mos, die het probleem begreep. Maar in augustus kwam er een ambtelijk briefje dat vijf parkeerplekken genoeg moest zijn. De Mos was toen op vakantie." Volgens Will kan Overdevest niet anders dan een kort geding aanspannen. "Daar wordt niemand blij van, maar het is blijkbaar de enige manier." Volgens de woordvoerster van wethouder De Mos is er voor de vakantie een voorstel gedaan voor het toewijzen van plaatsen. "Er komen zes parkeerplaatsen direct voor zijn koffieboot in een wijk met een lage parkeerdruk. We hebben nog geen reactie gehad van de ondernemer op dit voorstel", aldus de woordvoerster. "De wethouder is sinds vandaag terug van reces en de koffie staat klaar om er verder over te praten." Overdevest is daarnaast al vijftien jaar in gesprek met de gemeente over een gedwongen verhuizing, waarbij hij de laatste tijd steeds verder werd 'ingesloten' door de bouwwerkzaamheden. In de oppositie trok Richard de Mos zich in 2014 het lot van de hardwerkende ondernemer aan en met succes want de toenmalige D66-wethouder kwam met taart vieren dat een oplossing in de maak was. "Daarna hoorden we niets meer", aldus Will. "En nu weten we nog steeds niet hoe dit gaat aflopen." De gemeente is positiever gesteld en stelt dat een voorkeursplek van de ondernemer - aan de Verheeskade bij de Lulofstraat - inmiddels geschikt is gemaakt voor de komst van de koffieboot.
</doc>
<doc id="674" genre="news" gender="F">
Activistische quarterback Colin Kaepernick gezicht Nike-campagne
Nike neemt een risico met de reclamestunt. Colin Kaepernick was de eerste NFL-speler die weigerde op te staan voor het volkslied. De man die vooral bekendstaat om zijn knieën, wordt nu het gezicht van de nieuwe Nike-campagne. American football-speler en mensenrechtenactivist Colin Kaepernick maakte maandag bekend dat hij betrokken is bij de nieuwe reclamecampagne van het sportmerk. Op Twitter schreef de quarterback: “Geloof ergens in. Ook als het betekent dat je alles moet opgeven”, wat hij afsloot met de bekende Nike-slogan Just Do It .
</doc>
<doc id="675" genre="news" gender="F">
Een flexibele EU is een middel, mag nooit een doel op zich zijn
Om bijna dertig heel verschillende EU-landen te laten samenwerken is flexibiliteit geboden, schrijft de WRR in een nieuw rapport. Maar als het gaat om Europese kernwaarden, moet je dogmatisch zijn, schrijft Caroline de Gruyter.
</doc>
<doc id="676" genre="news" gender="F">
Poolse nepsollicitatie vanaf vals adres
Uitkeringsfraude  Arbeidsmigranten uit Polen zouden „op grote schaal” met WW-uitkeringen frauderen. Tussenpersonen misleiden de instanties. Doen alsof je in Nederland bent, en intussen in thuisland Polen een werkloosheidsuitkering innen. Volgens onderzoek van tv-programma Nieuwsuur maken Poolse arbeidsmigranten zich „op grote schaal” schuldig aan deze praktijk. Deze arbeidsmigranten zetten daarvoor tussenpersonen in, die met nepsollicitaties en valse handtekeningen fingeren dat de migrant nog in Nederland verblijft – een voorwaarde om een uitkering te krijgen.
</doc>
<doc id="677" genre="news" gender="F">
Zoals we Spyro herinneren (maar niet zoals die was)
Retro-games Oude games worden steeds vaker opgepoetst en opnieuw uitgebracht. Fans willen de spellen van weleer terug, maar dan wel beter. De heruitgave van de klassieke game Crash Bandicoot (1996) en zijn twee opvolgers bleek afgelopen jaar een daverend succes: de trilogie vloog in de eerste maanden 2,5 miljoen keer over de toonbank, vergelijkbaar met nieuwe grote games. Uitgever Activision, verantwoordelijk voor deze ‘remaster’, had de smaak ondertussen te pakken. Waarom zouden ze niet hetzelfde doen voor Spyro the Dragon (1998), het kleine paarse draakje dat ooit een vlaggenschip voor Sony’s eerste PlayStation-spelcomputers was?
</doc>
<doc id="678" genre="news" gender="M">
Sioen brengt Graceland nog eens naar Gent
Gent - Kunt u het nog bijhouden? Hoe vaak Sioen met zijn Zuid-Afrikaanse muzikale vrienden Graceland naar Gent bracht? Hijzelf en het publiek kunnen er blijkbaar niet genoeg van krijgen. Op woensdag 31 oktober brengt hij zijn interpretatie van de cd van Paul Simon nog een keer in de Minard. Wegens succes verlengd, heet dat dan. Het Gracelandverhaal van Sioen begon in 2016 toen de organisatoren van Gent Festival van Vlaanderen hem vroegen of hij die plaat tijdens OdeGand 2016 integraal wou spelen met de muzikanten uit Zuid-Afrika waarmee hij eerder al de plaat Calling Up Soweto gemaakt had. Wat gebeurde, en toen bleek dat zowat alle aanwezigen in de Capitole van hun stoel geblazen werden. Dat vroeg om meer, waarop Trefpunt Sioen tijdens de Gentse Feesten van 2017 op het podium van het Walter De Buckplein programmeerde. Alweer iedereen wild. Waarop een tournee langs tal van culturele centra in Vlaanderen volgde. En dat doet Sioen dus nu nog een keertje.
</doc>
<doc id="679" genre="news" gender="M">
TV-kok Sofie Dumont beoordeelt bakkunst van vier burgemeesters tijdens 'Toer van de Boer'
Linter / Geetbets - Met de steun van Europa en de provincie Vlaams-Brabant organiseert de gemeente Linter zondag 23 september de eerste 'Toer van de Boer' aan 's Hertogenhof in Melkwezer. Het evenement steunt op twee pijlers: streekproducten en het korte keten verhaal. Lokale landbouwers worden in de kijker gezet bij de burgers om de voeling met de landbouwsector te versterken. Vier burgemeesters uit de regio nemen het tegen elkaar op tijdens een taartenbakwedstrijd, begeleid en gejureerd door tv-kok Sofie Dumont. "Vanaf 13.30 uur kan je terecht op een overdekte markt met gezellige kraampjes met streekproducten en verrassende lekkernijen", zegt burgemeester Marc Wijnants (CD&V). "Vanaf 14 uur kan je de huifkar op voor gegidste tochten door velden en weiden waar onze eigen streekproducten ontstaan, bloeien en groeien. De gids biedt bovenop zijn kennis van de streek ook gratis proevertjes aan." Op hetzelfde tijdstip nemen vier burgemeesters uit de regio het tegen elkaar op tijdens een taartenbakwedstrijd: de drie CD&V-burgemeesters Marc Wijnants (Linter), Katrien Partyka (Tienen) en Boudewijn Herbots (Zoutleeuw), naast Open VLD-burgemeester Jo Roggen (Geetbets). Burgemeester Roggen stamt uit een bakkersfamilie: grootvader Jozef en vader Omer waren vermaarde brood- en banketbakkers. Hun taarten smaakten alvast overheerlijk. De bekende tv-kok Sofie Dumont begeleidt de burgervaders en beoordeelt hun resultaat achteraf. Onder meer appelen, honing en gin zullen de ingrediënten zijn. Kinderen kunnen vanaf 15 uur terecht in een moleculair smaaklabo om er hun eigen laboratoriumdrank te maken met fruit en ander lekkers. Meer info: 011-78.93.58 of katrien@linter.be.
</doc>
<doc id="680" genre="news" gender="M">
The Crossover opent met spetterende muziek en hoge gast
Evergem - Helmut Lotti geniet met velen van nieuwe music pub Vorig weekend genoot het publiek op de openingsavond van de speciale sfeer in het nieuwe muziekcafé The Crossover. Lekkere hapjes, drank en een spetterend optreden van coverband The Remakers maakten het feest compleet. Naast de groep mensen die de transformatie van het uitgebrand oud café De Zwaan naar The Crossover realiseerden, werden uiteraard ook de eigenaars Frank Bauwens en Christine Van De Woestijne gehuldigd. Ook zanger Helmut Lotti (48), die verwelkomd werd oor uitbater Bart De Walsche, zag dat veel muziekliefhebbers zeer tevreden zijn met de nieuwe pub.
</doc>
<doc id="681" genre="news" gender="M">
Taalaanbevelingen in AfricaMuseum: “Zeg niet hut maar huis”
Zeg niet blank maar wit, en niet slaaf maar . De medewerkers van het AfricaMuseum kregen een 25 pagina’s tellend document met tips voor het hernieuwde museum. Want de teksten moeten neutraler en respectvoller. “Het ­museum in Tervuren droeg 60 jaar lang een koloniale boodschap uit.” “Het woord slaaf. Niemand stond daarbij stil. Maar als je het omschrijft als , dan lees je er niet meer zo makkelijk overheen zonder na te denken.” Dat zegt Bambi Ceuppens, antropologe en wetenschappelijk commissaris bij het ­AfricaMuseum. Zij stelde een document op met taalaanbevelingen voor de wetenschappers en medewerkers van het museum.
</doc>
<doc id="682" genre="news" gender="F">
Zat plotse stemverlies van Bono tussen de oren? Goed mogelijk volgens Genkse specialist
Een zanger die van het ene moment op het andere zijn stem kwijtraakt, en die vervolgens even snel weer terugvindt: hoe geloofwaardig is dat? Het optreden van U2 in Keulen gaat ­vanavond gewoon door. Nochtans moest de Ierse band zijn set zaterdagavond in Berlijn al na het vierde nummer afbreken, omdat zanger Bono plotsklaps problemen met zijn stem had gekregen. Een dag later bleek hij alweer aan de beterende hand. "Ik ben bij een goeie dokter langsgeweest. Met zijn hulp zal ik mijn stem weer helemaal terughebben voor de hele verdere duur van de tournee", liet de zanger op de site van U2 weten.
</doc>
<doc id="683" genre="news" gender="F">
Niet langer enkel voor oma, koffie: het nieuwe zwarte goud
De Chinese theedrinkers transformeren in koffiedrinkers. En wereldwijd iedereen warm maken om eens een duurder speciaal koffietje te bestellen in plaats van een gewone koffie. De koffiewereld is zijn oubollige imago kwijt. Een miljardenovername van Coca-Cola geeft aan dat het zelfs big business is. Hoe gaan we de jeugd aanzetten om terug koffie te drinken? Jarenlang was dat volgens Michel Germanes van de Belgische koffietrader Efico de grote vraag die werd gesteld in de koffiewereld wereldwijd. Dat het imago van koffie toen niet veel voorstelde, voelde hij aan de lijve toen hij iets meer dan dertig jaar geleden besloot om bij een koffiebedrijf te gaan werken.
</doc>
<doc id="684" genre="news" gender="M">
Nederlandse astronome vandaag naar Noorse koning voor prestigieuze prijs
De Nederlandse astronome Ewine van Dishoeck heeft de prestigieuze Kavli-prijs voor astrofysica ontvangen uit handen van de koning van Noorwegen. De onderscheiding is na de Nobelprijs zo'n beetje de hoogste prijs die een sterrenkundige kan krijgen. De afgelopen dagen was het een gekkenhuis voor Ewine van Dishoeck. Ze kreeg honderden mails met felicitaties van over de hele wereld, legde talloze interviews af, bezocht een congres in Wenen en was vandaag voor de prijsuitreiking in Oslo. Van Dishoeck ontving de prijs van de Noorse koning Harold: In een week tijd is de Nederlandse astronome beëdigd als voorzitter van de IAU, de Internationale Astronomische Unie - zeg maar de FIFA van de sterrenkunde - en heeft ze de prestigieuze Kavli-prijs gekregen. Een unieke prestatie. Van Dishoeck werd onderscheiden vanwege haar baanbrekende onderzoek naar hoe sterren en planeten worden geboren. De Noorse koning Harald overhandigde haar vandaag een medaille, een document en een geldprijs van een miljoen dollar. "Ik ben wel een week bezig geweest met het beantwoorden van alle felicitaties", vertelde ze tegen de NOS. "Deze weken zijn wel heel speciaal, met de Kavli-prijs en het voorzitterschap van de IAU. Zulke weken maak ik waarschijnlijk mijn leven lang niet meer mee." Dat de hoogleraar aan de Universiteit Leiden zoveel eer te beurt valt in astronomische kringen is opvallend, want het had weinig gescheeld of Van Dishoeck was helemaal niet in dat vakgebied beland. Ze studeerde aanvankelijk scheikunde en werd eigenlijk pas door haar latere echtgenoot, astronoom Tim de Zeeuw, op het spoor van de sterrenkunde gezet - of eigenlijk een combinatie van beide: astrochemie, zeg maar interstellaire scheikunde. Sinds 1979 onderzoekt ze hoe interstellaire wolken chemisch in elkaar zitten, de kraamkamers van nieuwe sterren en planeten. "Ik houd me in mijn werk bezig met de vraag: waar komen we vandaan? Hoe zijn wij gevormd? Hoe is een ster als onze zon en een planeet als onze aarde gevormd?" In reusachtige gaswolken op duizenden lichtjaren afstand zoeken Van Dishoeck en haar collega's naar water en andere bouwstenen van bewoonbare planeten als de aarde. "Als je denkt aan een nieuwe planeet en de kans dat daar leven zou kunnen ontstaan, dan heb je daar ten minste water voor nodig. Dat is een van de aspecten waar ik heel veel onderzoek naar heb gedaan. Daarnaast heb je ook organische verbindingen nodig, simpele suikers bijvoorbeeld." Dat onderzoek gebeurt met wetenschappelijke satellieten, maar ook met grote radiotelescopen. De laatste jaren is er bijvoorbeeld de ALMA-radiotelescoop in Chili, een kilometers groot complex van 66 enorme schotelantennes op een Chileens bergplateau, het grootste astronomische project ter wereld. Toen Van Dishoeck eind jaren 70 startte met haar onderzoek was dat er allemaal niet. "Toen we begonnen, hadden we nog helemaal niet de technologie om zonnestelsels in wording te zien. We konden toen kijken op de schaal van een heel grote wolk. Met de nieuwste telescopen kunnen we echt inzoomen. In die 40 jaar zijn we een factor 100 scherper gaan kijken. Vroeger was een stad op Google Images ook niet zo scherp. Nu kun je zien dat er in die stad straten zijn, en kanalen, huizen en bomen. Dat is het stadium waar wij nu ook zijn: we kunnen echt inzoomen op de schaal van, zeg maar, ons eigen zonnestelsel." Maar haar onderzoek richt zich ook op objecten dichter bij huis. De komeet 67P bijvoorbeeld, die in 2014 door de Europese sonde Rosetta werd bezocht. Kometen zijn heel oude objecten die veel kunnen vertellen over de oorsprong van ons planetenstelsel. "Ons zonnestelsel is er maar één van de honderden miljarden, maar het is er een waarvan we kunnen zien wat de uitkomst is. Bij andere planetenstelsels in wording kunnen we zien wat er aan het gebeuren was toen ons zonnestelsel nog maar een miljoen jaar oud was, en bij ons eigen zonnestelsel kunnen we zien wat er 4,5 miljard jaar later gebeurd is." "Het gaat uiteindelijk om de vraag: hoe zijn we gevormd en hoe groot is de kans dat er leven elders in het heelal zou kunnen ontstaan", vat de hoogleraar samen. "Wat mijn onderzoek heeft laten zien, is dat vormende sterren genoeg materiaal om zich heen hebben voor de vorming van een planetenstelsel. En ze hebben ook voldoende water en organisch materiaal om in ieder geval de bouwstenen voor leven te vormen. Of dat dan ook gebeurt is een andere vraag. Dan kom je in de scheikunde en de biologie terecht, maar ik kan wel tegen mijn collega's daar zeggen: dit zijn de puzzelstukjes die we beschikbaar hebben." Van Dishoeck speelde een belangrijke rol bij de bouw van de ALMA-telescoop in Chili. Ze hielp internationale partners bij elkaar te brengen: de VS, Europa en Japan hadden geen van allen genoeg geld om zo'n project op eigen houtje uit te voeren. Die bemiddelende rol kan ze nog hard nodig hebben in de IAU. De organisatie houdt wetenschappelijke symposia en gaat niet alleen over de naamgeving van nieuw ontdekte objecten in de ruimte, de Unie beslist ook over de classificatie van hemellichamen. Zo had ons zonnestelsel in 2006 opeens een planeet minder: Pluto werd gedegradeerd tot dwergplaneet. Dat gebeurde tot ongenoegen van veel Amerikanen - Pluto is ontdekt door een Amerikaan. Van Dishoeck: "Pluto is een interessant geval. Daar was in 2006 een enorme discussie over. Maar ik denk dat de meeste wetenschappers het er wel over eens waren dat er nieuwe inzichten waren over de samenstelling van ons zonnestelsel. Dat naast de bekende planeten ook een heel stel veel kleinere objecten zijn die 'planeetachtig' zijn. Er is nog steeds wel discussie over, maar ik denk dat die nu meer gaat over planeten rond andere sterren: hoe weet je of het een planeet of een dwergplaneet is?"
</doc>
<doc id="685" genre="news" gender="M">
Toetsingscommissies: euthanasie bij Levenseindekliniek twee keer ‘onzorgvuldig’
Levenseindekliniek De Levenseindekliniek handelde ‘onzorgvuldig’ bij psychiatrische patiënten. Is de kliniek wel geschikt voor deze euthanasieverzoeken? Psychiaters van de Levenseindekliniek hebben dit jaar twee keer ‘onzorgvuldig’ gehandeld bij de euthanasie van een psychiatrische patiënt. Dat blijkt uit oordelen van de regionale toetsingscommissies euthanasie die deze dinsdag zijn gepubliceerd. De toetsingscommissie was beide keren niet overtuigd dat de patiënt „uitzichtloos en ondraaglijk” leed. In één geval dachten artsen dat een patiënt met een psychische ziekte nog behandeld had kunnen worden. Het komt weinig voor dat toetsingscommissies een euthanasie onzorgvuldig achten. In 2017 twaalf keer op ruim 6.500 euthanasiegevallen.
</doc>
<doc id="686" genre="news" gender="M">
Veel speculaties na moord op ‘Batja’
Oekraïne De moord vrijdag op Aleksandr Zachartsjenko, rebellenleider in Donetsk, hoeft niet slecht te zijn voor het akkoord van Minsk. Bij de opstandige Volksrepubliek Donetsk weten ze het zeker: de Oekraïeners gaan binnenkort aanvallen. Maar de spectaculaire moord op rebellenleider Aleksandr Zachartsjenko zou ook op iets anders kunnen duiden: de wens van Moskou om een regeling te treffen rond de opstandige regio’s in het oosten van Oekraïne.
</doc>
<doc id="687" genre="news" gender="M">
Vrouwen verontschuldigen zich: ook wij kwetsen mannen
Ze zijn met 36, jong en oud, wit en gekleurd. Velen van hen zijn gekwetst door mannen, maar daarover gaat de video ‘From women to men’ niet. Ze hebben zelf ook mannen gekwetst, en ook die wonden moeten gezien en genezen worden. Met die intentieverklaring begint de bijna zes minuten durende, Engelstalige video die via Youtube steeds meer kijkers trekt en discussie losweekt. Auteur is de Duitse filosofe Hanna Milling.
</doc>
<doc id="688" genre="news" gender="M">
Eerste zelfrijdend voertuig rijdt rond in ons land: “Zodra je erin gezeten hebt, ben je niet meer bang”
Op het domein van de grotten van Han heeft dinsdag voor het eerst een zelfrijdend voertuig rondgereden. De komende weken is het de bedoeling dat de shuttle ingezet wordt om bezoekers van de parking naar de ingang van het domein te brengen. Het is een Belgische primeur, die de eerste stap moet zijn naar waar de ministers van dromen: een volledig autonoom verkeer zonder ongevallen en slachtoffers. U mag op uw beide oren slapen: bij de test vielen geen gewonden.  Op het domein van de grotten van Han heeft dinsdag voor het eerst een zelfrijdend voertuig rondgereden. De komende weken is het de bedoeling dat de shuttle ingezet wordt om bezoekers van de parking naar de ingang van het domein te brengen. Het is een Belgische primeur, die de eerste stap moet zijn naar waar de ministers van dromen: een volledig autonoom verkeer zonder ongevallen en slachtoffers. U mag op uw beide oren slapen: bij de test vielen geen gewonden. Wandelaars, fietsers en automobilisten keken dinsdag raar op in Han-sur-Lesse. Naast hen op de openbare weg zagen ze plots een busje opduiken waarin niemand aan het stuur zat. De zelfrijdende shuttle reed van de parking van het domein van de grotten van Han naar de ingang, een traject van ongeveer 500 meter, en hield daarbij probleemloos rekening met de andere weggebruikers. “Ze wisten niet goed wat ze zagen”, zegt Stef Willems, woordvoerder van Vias. “Het ziet er wat futuristisch uit en er zat niemand achter het stuur.” Het inzetten van een autonoom voertuig op de openbare weg is een primeur in ons land. Eerder werden net als in veel andere landen al tests uitgevoerd op een privéterrein, afgesloten van het verkeer, maar nu kan het busje - waarin plaats is voor vijftien inzittenden - zich dankzij enkele veranderingen in de wegcode vlot tussen andere weggebruikers bewegen dankzij ingebouwde sensoren die alles in de gaten houden. De test verliep probleemloos, waardoor het busje de komende weken en zelfs maanden heel de dag zal rijden in Han-sur-Lesse. “België is een van de eerste landen waar dit soort testen toegelaten wordt”, zegt premier Charles Michel, die mobiliteit en digitalisering twee belangrijke thema’s noemt in het kader van strategische investeringen. “Automatische voertuigen vormen een oplossing voor een toekomst met een betere mobiliteit en een grotere verkeersveiligheid.” Vias Institute, dat tot 2017 het Belgisch Instituut voor de Verkeersveiligheid was, wil met het inzetten van de autonome bus polsen naar reacties van passagiers en weggebruikers en de technologie daarna verbeteren om op nog andere plaatsen inzetbaar te zijn. “Het traject gaat nu tot aan de loketten”, zegt Karin Genoe van Vias. “Een traject van 500 meter. Maar daarna zal hij ook kunnen rijden tot aan de ingang van de grotten van Han, over een traject van meer dan 1,5 kilometer.” De shuttle lijkt ideaal om ook ingezet te worden op campussen, pretparken of op de parking van ziekenhuizen om zo vooral ouderen of minder mobiele mensen te helpen. De busjes zijn speciaal aangepast om ook rolstoelgebruikers te kunnen meenemen. “Er zit een ramp in, die eenvoudig uitgeklapt kan worden, waardoor ze er gewoon met hun rolstoel in kunnen rijden”, zegt Willems. De test in Han-sur-Lesse is nog maar de eerste stap. “Als alles daar goed gaat, wordt het experiment later dit jaar ook uitgerold naar een tweede toeristisch gebied”, aldus Willems. Het is niet ondenkbaar dat de shuttles in de toekomst ook in stadskernen zullen opduiken. Dan komen mensen met hun auto, fiets op te voet naar de rand en rijdt de shuttle hen de stad binnen. Voor het zover is, moeten er nog wat hindernissen overwonnen worden. Zo werken de sensoren nog niet perfect bij felle regen, hevige mist en sneeuw, omdat het zicht dan gedeeltelijk belemmerd wordt. Voor een zelfrijdend voertuig is het ook essentieel dat het de rijstroken duidelijk van elkaar kan onderscheiden en ook de verkeersborden ziet staan. Zodra die obstakels weggewerkt zijn, denken alle betrokken partijen dat de toekomst zelfrijdend is. “Ik ben daarvan overtuigd”, zegt François Bellot, federaal minister van Mobiliteit. “De mobiliteit van morgen zal meer gedeeld, meer verbonden en meer intermodaal zijn. Zo kunnen we de verkeersveiligheid en de mobiliteit verbeteren en de negatieve effecten op het milieu verminderen. De autonome voertuigen passen perfect in deze logica. Dit is dus niet het einde van een proces, maar pas het begin.” Net als bij andere technologische nieuwigheden, zoals de lift, zal vertrouwen centraal staan om autonome voertuigen meer en meer te zien opduiken in het straatbeeld. “Zodra je erin gezeten heb, ben je zeker niet meer bang”, aldus Willems. Een autonoom verkeer is ook een verkeer zonder ongevallen en slachtoffers, hoopt zowat de hele wereld. “90 procent van de ongevallen in het verkeer gebeuren door menselijke fouten. Als die eruit gehaald worden, zal het vermoedelijk ook veiliger worden. Maar wanneer zelfrijdende auto’s in ons verkeer zullen opduiken? Dat kan ik niet zeggen, en niemand anders kan dat voorspellen. Ik ga vaak naar lezingen over dat onderwerp. We staan al ver, maar er moet nog veel veranderen voor het kan. Ik heb geen glazen bol, maar het is wel duidelijk dat we ernaar op weg zijn.”
</doc>
<doc id="689" genre="news" gender="M">
Pastoor Verhulst neemt afscheid van zijn parochianen
Ekeren - Pastoor Paul Verhulst verlaat de federatie Ekeren. De parochiegemeenschap nam van hun geliefde pastoor afscheid met een dankviering in de Sint-Lambertuskerk en een feestzitting in de Akerzaal. Verhulst was 20 jaar pastoor in Ekeren. De dienst in de kerk werd voorgegaan door Ronald Sledsens als vertegenwoordiger van bisschop Johan Bonny. De celebrant werd bijgestaan door 5 priesters en 7 gebedsleiders. De C-Koren luisterden de dienst op, met Masako Honda aan het orgel. Pastoor Paul Verhulst werd op 5 augustus 1938 in Hoboken geboren. Hij behoorde samen met zijn broer Hugo tot de eerste lichting nieuwe priesters in het heropgerichte bisdom Antwerpen. Verhulst werd achtereenvolgens leraar in het college in Boom en in Westmalle. Hij was actief in de parochiepastorale in Brasschaat, Berlaar en Dessel en deken in Ekeren, tot bij de oprichting van de federatie. Verhulst was in hart en ziel een chiroman. Eén van de chiroleden uit de tijd in Hoboken stuurde bij het afscheid een briefje. Het was niemand minder dan Hugo Verbraeken, van het duo Nicole en Hugo. In de Akerzaal van het Ekershof werd pastoor Paul Verhulst alle lof toegezwaaid. De sprekers beklemtoonden zijn sociaal engagement. De parochiegemeenschap schonk de pastoor een elektrische fiets. Met een reuzentaart van banketbakker Bossuyt werd de viering afgerond.
</doc>
<doc id="690" genre="news" gender="F">
Gentse boer beschuldigt OCMW van onrechtmatige staatssteun aan Fernand Huts
Gent -  Heeft het Gentse OCMW onrechtmatige staatssteun verleend aan ondernemer Fernand Huts? Volgens een aantal landbouwers en burgerbeweging Genoeg Gestropt in ieder geval wel. Nadat eerder al een klacht werd ingediend tegen het OCMW, werd dinsdagmorgen ook het betrokken bedrijf van Huts gedagvaard.  Heeft het Gentse OCMW onrechtmatige staatssteun verleend aan ondernemer Fernand Huts? Volgens een aantal landbouwers en burgerbeweging Genoeg Gestropt in ieder geval wel. Nadat eerder al een klacht werd ingediend tegen het OCMW, werd dinsdagmorgen ook het betrokken bedrijf van Huts gedagvaard. Ruim een jaar geleden verkocht het Gentse OCMW 450 hectare grond in Zeeuws-Vlaanderen aan de NV Bijloke, een investeringsmaatschappij uit de portefeuille van de gekende ondernemer Fernand Huts, voor 17,5 miljoen euro. Volgens hen had het OCMW de gronden apart moeten verkopen in plaats van in één lot. Door die 450 hectare in één klap aan één en dezelfde partij te verkopen zou er immers sprake van onrechtmatige staatssteun, zegt Nic Reynaert, de advocaat die een van de landbouwers vertegenwoordigt die een zaak heeft ingespannen tegen het OCMW en het bedrijf van Huts. “De verkoopprijs ligt nu op 39.000 euro per hectare. Dat is veel te laag. De huidige marktprijs voor die gronden schommelt rond 100.000 euro per hectare. Dat is meer dan het dubbele. Een spectaculair verschil.” Omdat de 72 percelen in één lot werden verkocht, werden individuele landbouwers zo goed als uitgesloten van de verkoop. “Zij kunnen zo’n groot bedrag onmogelijk ophoesten”, aldus Reynaert. “En dat terwijl er net een nijpend tekort is aan landbouwgrond. Waarom heeft het OCMW de percelen niet apart verkocht?” Vandaag volgde een nieuwe stap in de procedure. Reynaert: “Het OCMW houdt belangrijke pachtcontracten achter die we nodig hebben om te bewijzen dat het om oneerlijke staatssteun gaat. Die documenten willen we nu via de rechter bekomen.” Om dat te kunnen bewerkstelligen heeft Reynaert nu ook het bedrijf van Huts gedagvaard. “In het kader van het recht op openbaar bestuur moeten wij die documenten kunnen inkijken. Als we 200.000 euro aan onrechtmatige staatssteun kunnen aantonen, moet de verkoop al nietig worden verklaard.” Als de verkoop effectief nietig wordt verklaard, betekent dat een serieuze streep door de rekening van het OCMW. Dat bouwde met het geld onder meer al een rusthuis in Mariakerke. De Europese begrotingsregels eisen dat openbare besturen zulke grote investeringen in één jaar tijd afschrijven. “Als wij de zaak winnen, zal het OCMW het geld van de verkoop moeten terugbetalen”, aldus Reynaert. “Of zal de investeringsmaatschappij van Huts op zijn minst een marktconforme prijs moeten betalen.” Momenteel heeft nog maar één landbouwer een officiële klacht ingediend. Maar de zaak wordt gevolgd door de hele gemeenschap van boeren in de ruime omgeving, bevestigt een landbouwer uit Drongen, die het proces vanmorgen volgde maar liever anoniem wil blijven. “Het is voor boeren onmogelijk geworden om nog landbouwgrond te kopen. Maar niemand durft zijn nek uitsteken, uit schrik voor de mogelijke gevolgen. Als ze procederen, kan dat slecht voor hen uitdraaien.” Burgerbeweging Genoeg Gestropt staat de boeren bij. “Het kan toch niet zijn dat een stad haar gronden moet verkopen om rusthuizen te kunnen bouwen”, zegt woordvoerder Raf Verbeke. “Dit gaat om compleet absurd financieel gewin. Waarom probeert het OCMW haar gebouwen niet te financieren door kapitaal op te halen bij de burgers, via een crowdfunding bijvoorbeeld.Dit wordt hét thema van de gemeenteraadsverkiezingen in Gent.” Het Gentse OCMW wenste niet te reageren. “We zijn ervan overtuigd dat alles correct is verlopen en laten de rechtbank hun werk doen”, zegt OCMW-voorzitter Rudy Coddens. De zaak wordt ten gronde behandeld op 11 december.
</doc>
<doc id="691" genre="news" gender="F">
Verborgen parels in ’t Stad: het hof van Liere
In de Prinsstraat 13 opent rector Herman Van Goethem eind deze maand weer een nieuw academiejaar. Duizenden jongeren maken dan keuzes die hun toekomst zullen bepalen. Hier ligt het hart van de Universiteit Antwerpen. Een hart dat in de zestiende eeuw al klopte, toen burgemeester Arnold van Liere er zijn stadspaleis liet bouwen. In vijfhonderd jaar onderging het Hof van Liere talrijke verbouwingen, uitbreidingen en restauraties, maar de geest van de Gouden Eeuw is nooit gesloopt. Albrecht Dürer, de Duitse schilder en humanist, zei het al toen hij in 1520 het Hof van Liere bezocht: “Het huis is groot, met ontelbare rijk bemeubelde kamers en kunstvoorwerpen. En er zijn uitgestrekte tuinen. Het is werkelijk een woning van een edelman…” Toch is over Arnold van Liere zelf weinig bekend.
</doc>
<doc id="692" genre="news" gender="M">
Pastoor Verhulst neemt afscheid van zijn parochianen
De dienst in de kerk werd voorgegaan door Ronald Sledsens als vertegenwoordiger van bisschop Johan Bonny. De celebrant werd bijgestaan door 5 priesters en 7 gebedsleiders. De C-Koren luisterden de dienst op, met Masako Honda aan het orgel. Pastoor Paul Verhulst werd op 5 augustus 1938 in Hoboken geboren. Hij behoorde samen met zijn broer Hugo tot de eerste lichting nieuwe priesters in het heropgerichte bisdom Antwerpen. Verhulst werd achtereenvolgens leraar in het college in Boom en in Westmalle. Hij was actief in de parochiepastorale in Brasschaat, Berlaar en Dessel en deken in Ekeren, tot bij de oprichting van de federatie. Verhulst was in hart en ziel een chiroman. Eén van de chiroleden uit de tijd in Hoboken stuurde bij het afscheid een briefje. Het was niemand minder dan Hugo Verbraeken, van het duo Nicole en Hugo. In de Akerzaal van het Ekershof werd pastoor Paul Verhulst alle lof toegezwaaid. De sprekers beklemtoonden zijn sociaal engagement. De parochiegemeenschap schonk de pastoor een elektrische fiets. Met een reuzentaart van banketbakker Bossuyt werd de viering afgerond.
</doc>
<doc id="693" genre="news" gender="M">
Barbecue van Diabetenliga Maaskant Oost-Limburg
Na het welkomstwoord van voorzitter Alfons Kelchtermans vertrokken een aantal moedigen voor een wandeling door de wijk Groenskuil. Na een half uurtje werd gerust op de bank in het midden van de wijk. Na enige rust werd er verder gewandeld naar de Derbyclub waar de barbecue al klaar stond. Ook burgemeester Benny Spreeuwers kwam zoals elk jaar de leden begroeten. Na de barbecue wachtte iedereen nog op zwart brood met spek.  Info.www.diabetes.be/maol
</doc>
<doc id="694" genre="news" gender="M">
Modeshow Soroptimisten voor het goede doel
De opbrengst werd geschonken aan sociale doelen: vzw Trampolien kreeg 10.000 euro en Sint-Gerardus Diepenbeek 2.500 euro. Zij zullen dit bedrag besteden aan de aankoop van een paard voor de hippotherapie. De 'Pink Pump' gaat dit jaar naar Hilde Vautmans. Zij zet zich al jaren in voor vrouwenrechten
</doc>
<doc id="695" genre="news" gender="F">
Strijd om late night-tv: nieuwe formats, presentatoren en geen kaasstengels
Het nieuwe televisieseizoen is gisteren begonnen. Met name in de late avond is de kijkcijferstrijd voelbaar, tussen journalistieke programma's Nieuwsuur , RTL Late Night en Pauw . Nieuwsuur begon het seizoen met een nieuw format en Late Night met een nieuwe presentator: Twan Huys vervangt Humberto Tan. En Pauw had wat nieuwe kleurtjes in de studio, zoals Jeroen zelf benoemde. Het is een spannende tijd voor de programma's, zegt NRC-recensent Arjen Fortuin. "Dat merk je. De programma's zijn allemaal heel zenuwachtig over wat de kijker gaat doen dit seizoen. De redactie van Pauw was afgelopen week heel veel aan het twitteren, Nieuwsuur zocht de publiciteit op en RTL zit natuurlijk met de promotie van een heel nieuw programma en alles daaromheen." Alle drie de programma's proberen zich op een eigen manier te profileren, maar voor een programma zal dat het makkelijkst zijn, denkt Fortuin. " Nieuwsuur staat echt los van Pauw en Late Night . Het is een hard journalistiek programma. Pauw en Huys moeten echt gaan vechten om dezelfde gasten en dezelfde kijkers. Een van de twee gaat winnen, wat eigenlijk jammer is", zegt Fortuin. Concurrentie is goed, zegt televisierecensent voor het AD Angela de Jong. "Dat houdt de programma's scherp en is uiteindelijk goed voor de kijker. Maar de strijd om de gast gaat de programma's leiden, inderdaad. De redacties denken toch allemaal redelijk hetzelfde." Hoe de programma's die concurrentie gaan bedwingen, is de vraag. De onderscheidende elementen bij de talkshows zijn namelijk alleen de presentatoren, vindt Fortuin. "Pauw is anders dan Huys. Verder lijken de verhalen die in de uitzending worden verteld sprekend op elkaar." Fortuin verwacht daarnaast de komende tijd ook geen revolutionaire veranderingen in de programma's. Toch is het nieuwe seizoen van RTL Late Night heel anders dan het vorige seizoen. Geen kaasstengels meer op tafel, een nieuw oranje decor in 'Amerikaanse stijl' en geen sidekicks: voormalig Nieuwsuur -presentator Twan Huys pakt Late Night anders aan dan Tan. Gisteren schoven profvoetballer Wesley Sneijder, zangeres Shirma Rouse, oud-minister Gerd Leers, de onderscheiden Nederlands Apache-piloot Roy de Ruiter en advocaat Flip Schuller in de zaak van Lily en Howick aan. "Voor de uitzendingen vroeg men zich af of Huys wel 'gezellig' genoeg zou zijn als presentator. Nou, dat viel allemaal wel mee", zegt Fortuin, die vanochtend ook een recensie over de uitzending schreef. "Het was een goeie talkshow en de gesprekken waren goed voorbereid." De interviews waren relatief lang, zegt Fortuin. "Waarschijnlijk wordt Late Night meer College Tour -achtig met diepgaande gesprekken. Er is geen tijd meer voor geinige filmpjes die zijn gevonden op het internet." Het 'giftige' dat Huys ook vaker toepaste in zijn interviews tijdens College Tour zal hier ook terugkomen, denkt de recensent. "Sneijder zat gisteren aan tafel en die kreeg te zien hoe een verslaggever naar Hugo Borst ging, die eerder op de dag nog Sneijder uitgebreid had bekritiseerd. Dat vond de voetballer echt niet leuk. Af en toe houdt Huys ervan om mensen boos te maken en daar zag ik hier een flits van." En die omslag maakt het interessant, gaat Fortuin verder. "Dat maakt Huys net iets minder lovable, maar zo wordt het wel spannendere televisie. Hij kan echt zuigen." Het is een serieuze concurrent voor Pauw , zegt Fortuin, maar is dat spannend genoeg in televisieland? "Er zitten weinig rafelrandjes aan het nieuwe Late Night , lijkt het. Ik hoop juist op nieuwigheid." Ook De Jong twijfelt. "Het is natuurlijk pas de eerste aflevering, maar ik zag nog geen haakje waarom de fervente Pauw en Jinek -kijker opeens zou overstappen naar RTL. Ze zijn redelijk vergelijkbaar en dan bruist het ook nog eens meer bij Jinek." Jinek jut ook heel erg het publiek op, zegt De Jong. "Hier was het publiek, sorry dat ik het zeg, echt heel doods. Ook de tafel en wat erop stond hielp niet mee. Alleen maar water. Heeft Huys een hekel aan alcohol? Soms staat er te veel alcohol op tafel hoor, maar een glas witte wijn creëert wel meteen een ongedwongener sfeer. Net zoals de kaasstengels van Tan voor een gezellige sfeer zorgden." Nieuwsuur is maar zijdelings een concurrent van talkshows Late Night en Pauw . Het programma staat namelijk geprogrammeerd op de verdiepende en journalistieke zender NPO 2. Toch doet het in de strijd om de kijker op de late avond op journalistiek vlak natuurlijk wel mee. " Nieuwsuur heeft dit seizoen het probleem dat Huys weg is en hij een aantal anderen heeft meegenomen. Maar gisteren sloegen ze keihard op journalistiek vlak toe en lieten ze zien dat ze Huys niet nodig hebben. Gisteravond heeft Nieuwsuur echt gewonnen", zegt Fortuin. Hoofdredacteur Joost Oranje wil niet spreken in termen van winnen of verliezen. "Dat wij gisteren grote impact hadden met uitgerekend een onderzoeksjournalistiek verhaal is veel wezenlijker. Dat is een van onze pijlers. De impact die we met ons eigen nieuws hebben, is bijna net zo belangrijk als de kijkcijfers." Oranje en Fortuin hebben het over het nieuws dat Poolse arbeidsmigranten op grote schaal frauderen met werkloosheidsuitkeringen. "Daar ben ik echt trots op. Dat we naast de duiding die we elke dag geven ook eigen nieuws kunnen brengen", zegt Oranje. In de studio zat verslaggever Siebe Sietsma om te vertellen over het nieuws. Dat is een van de veranderingen in het aangescherpte format. "We proberen toegankelijker te zijn. Dat doen we op allerlei manieren. Dat zie je terug in de vorm, door bijvoorbeeld nieuwe leadermuziek en meer grafische ondersteuning", legt Oranje uit. "Maar we integreren het nieuwsblok ook beter. We zijn natuurlijk een nieuws- en actualiteitenprogramma, dus we koppelen nu vaker het nieuwsblok aan een onderwerp dat wij ook uitlichten." Vanavond presenteert de nieuwe anchor, voormalig NOS-correspondent Jeroen Wollaars, voor het eerst. "Ook dat gaat een nieuwe impuls geven", zegt Oranje. "Wollaars combineert journalistieke ervaring met een frisse blik." Ook de online tak van Nieuwsuur heeft een make-over gekregen. "Een reportage van 15 minuten in de uitzending verwerken we bijvoorbeeld tot een explainer van 2 minuten voor sociale media. Online is ons verhaal over de arbeidsmigranten honderdduizenden keren bekeken. Dat is een geweldige aanvulling op de traditionele kijkcijfers". Een tafel met priester Antoine Bodar, schrijver Arnon Grunberg, presentator Sjoerd van Ramshorst, zanger Gerard Joling en politiechef van Amsterdam Pieter-Jaap Aalbersberg voor Jeroen Pauw gisteravond. De talkshow op NPO 1 trok bijna 750.000 kijkers, 200.000 meer dan Late Night. "Bij Pauw merk je dat er een goede redactie achter zit", zegt Fortuin. "Aalbersberg was een voor de hand liggende gast, maar doordat hij met nieuws kwam werd het gesprek relevant." De politiechef vertelde over hoe de politie de 19-jarige terrorismeverdachte Jawed S. al van tevoren had gespot op het station in Amsterdam. De 'spotters' hadden de Afghaanse jongen voor de steekpartij al apart gedrag zien vertonen. Daarom konden ze eerder ingrijpen. "Dat nieuws was een van de redenen dat het een goede aflevering werd van Pauw ", zegt Fortuin. Alle drie de programma's hebben hun eigen sausje. Het is de vraag of de sausjes van Pauw en Late Night genoeg onderscheidend zullen zijn. "Misschien staat ons nog een grote verrassing te wachten. Maar goed, dat zien we dan niet aankomen natuurlijk", sluit Fortuin af.
</doc>
<doc id="696" genre="news" gender="M">
Jeff Tweedy brengt de naakte essentie naar TivoliVredenburg
Pop In zijn soloshow volstond Jeff Tweedy, zanger van rockgroep Wilco, met intens spel en het fluitje van een zangvogel. De wereld werd er een stukje beter van. Jeff Tweedy.
</doc>
<doc id="697" genre="news" gender="M">
De mayonaise voor uw post-zomerblues
Gent - Partners in studio en bed Esther Lybeert en Maarten Flamand, samen The Antler King, golven met hun derde album gestroomlijnd mee op het nieuwe jaargetijde: Ten for a Bird is de ideale post-zomerplaat. Slingerend tussen kil en warm, neerslachtig en opgejut komen spookachtige klankkleuren en zang­partijen als natte herfstbladeren langs uw kruin gedwarreld. Dat begint al bij 448 Figures, een treurlied waar Lybeert als een bosnimf haar innerlijke Björk naar buiten perst. Om vervolgens haar eega ­Flamand een moddervet spel met gitaren en een baritonsax te laten opzetten in Orange Monkey, een single die pakt als mayonaise. Een vrijpartij tussen The Kills en een Sergio Leone-film komt nog het dichtst in de buurt. Wat ‘n mantra, die song. Reden genoeg om te blijven herbeluisteren. Idem voor de hele rit, overigens. Experiment en schizofrenie zijn sleutelwoorden in Foreign Land, het kaalgeplukte Moon Shaped Sounds is even creepy als mooi. Als Ten for a Bird straks niet de beste Belgische plaat van het jaar blijkt, dan wel de meest avontuur­lijke. ’Ten for a Bird’/  Een interview en Esther Lybeert en Maarten Flamand
</doc>
<doc id="698" genre="news" gender="M">
Waarom de komende twee weken zonder competitie cruciaal zijn voor de Great Old
Een echte chef-kok geeft zijn recepten ook niet zomaar prijs. Maar voor één keer geeft Peter Catteeuw, als fysiektrainer verantwoordelijk voor de uitmuntende conditie van de Antwerp-spelers, een kleine inkijk in de interne keuken op de Bosuil. Wat blijkt: de interlandbreak wordt het verlengstuk van de zware voorbereiding. Vorig seizoen miste hij zelf de ­voorbereiding na zijn transfer van Genk naar Antwerp, maar dit jaar kon Peter Catteeuw wel het voorseizoen van naaldje tot draadje plannen - samen met de rest van de technische staf. Het resultaat mag gezien worden. In de eerste match op Charleroi kon coach Laszlo Bölöni het zich zelfs permitteren ­niemand te vervangen. En ook in de wedstrijden daarna maakte Antwerp het verschil dankzij zijn fysieke ­mogelijkheden.
</doc>
<doc id="699" genre="news" gender="F">
Recordaantal legionellabesmettingen in Nederland
Ook het aantal dodelijke slachtoffers nam toe. Volgens het RIVM hangt het hoge aantal besmettingen samen met het warme en natte weer in 2017. Het aantal legionellabesmettingen in Nederland is de afgelopen vijf jaar fors toegenomen. In 2012 raakten nog geen driehonderd Nederlanders besmet, in 2017 zijn 561 besmettingen vastgesteld. Ook het aantal doden nam toe. In 2012 stierven zestien mensen aan legionella, vorig jaar waren dit er 31.
</doc>
<doc id="700" genre="news" gender="M">
123 piano: "Hier ontstonden al mooie vriendschappen"
Gent - Thomas Tortelboom komt makkelijk drie keer per week naar de Stadshal om er op de kar van 123-piano te klimmen en er muziek te spelen op de piano van Quatre Mains. Ook afgelopen zaterdag was hij er, en mocht hij vaststellen dat ook nu weer een aantal mensen een tijdje bleven staan kijken en luisteren. Naar een eigen bewerking van een nocturne van Chopin, en naar Music was my first love, bekend van de talloze uitvoeringen door John Miles op de jaarlijkse Night of the Proms. Thomas Tortelboom is een 27-jarige Dendermondenaar die toen hij naar Gent kwam studeren om een diploma burgerlijk ingenieur te halen, er ook bleef hangen. Voor de kost werkt hij bij een softwarebedrijf, "maar mijn passie is muziek", vertelt hij bij een frisse Duvel in het stadscafé Belfort, uitkijkend op het groene park van het Emile Braunplein. "Ik moet zo'n 6 of 7 jaar geweest zijn toen mijn 'pepe' die koster was, mij thuis op zijn orgel leerde spelen. Waarna ik muziekschool volgde, en er ook nog eens saxofoon bij. Negen jaar in totaal, en daarna kon ik bij wijze van spreken geen piano voorbijlopen zonder er ook eens op te spelen. Mijn favoriete 123-pianoplek is echt wel de stadshal. Het is hier rustig, mensen blijven staan en luisteren. Aan het Sint-Pietersstation vind ik het net iets te druk, de mensen zijn er veel meer in de weer. Ik kom hier makkelijk tot drie keer per week spelen, en er ontstonden hier al fijne contacten en vriendschappen met andere muzikanten. Ik vind 123-piano een goed initiatief. Sommige mensen komen hier spelen voor een goed doel, er ontstaan groepjes. Zelf leerde ik hier ook al verschilende muzikale vrienden kennen. Met een aantal van hen vormden we een Facebookgroepje waarop we posten wanneer we waar gaan spelen." Thomas Tortelboom is nog op andere vlakken muzikaal actief. "Ik had ooit een groepje waarmee we alternatieve poprock speelden. We brachten met Treeline ook een EP uit met 6 eigen nummers, maar de band stopte toen we zonder drummer vielen. Nu ben ik samen met nog andere mensen van het Wase musicalgezelschap muziek aan het schrijven voor een musical over de Eerste Wereldoorlog." "Ja, ik heb zelf ook een piano. Ik noem ze mijn patépiano. Ik kon ze mij aankopen door op achttienjarige leeftijd heel hard in een patéfabriek te gaan werken, om op die manier mijn droom te kunnen kopen: een Jupiter 50 Synthesizer van Roland."
</doc>
<doc id="701" genre="news" gender="M">
7 jaar café RIALTO
Aalter - Café RIALTO bestaat 7 jaar daarom verzorgden Emiel en Tèlessa hun klanten op een eenvoudige maar mooie manier.
</doc>
<doc id="702" genre="news" gender="M">
Aanpassing openingsuren bibliotheek zorgt voor 7,5% stijging
Deinze - Vanaf 1 april 2018 zijn de openingsuren van de bibliotheek van Deinze aangepast. Het meest in het oog sprong de wijziging op zaterdag. Met uitzondering van de zomermaanden is de bibliotheek open tot 16 u. De eerste cijfers bewijzen dat het opzet, meer leners en meer ontleningen, geslaagd is. “We zien een zeer sterke stijging in onze cijfers in vergelijking met de vorige jaren”, aldus schepen van Cultuur Rutger De Reu. “Er is een stijging van het aantal ontleningen en verleningen in deze maanden van maar liefst 7,5% in vergelijking met vorige jaren. In de eerste drie maanden dat we op zaterdagnamiddag open waren, vonden 21.308 mensen de weg naar onze bibliotheek. Dat cijfer is gigantisch. We zien ook dat er een piek is in de bezoeken op zaterdag tussen 14 u en 15 u.” “De cijfers zijn een enorme opsteker voor de bibliotheek en haar personeel. Hun inzet wordt beloond, want het was voor hen niet zo makkelijk om zomaar hun namiddag op te geven”, aldus nog Rutger De Reu. “maar ook voor het bestuur is het een opsteker. Het bewijst dat de ingeslagen weg, met een bibliotheek die echt bereikbaar en laagdrempelig wil zijn, vruchten afwerpt. Dit stimuleert ons alleen maar om verder werk te maken van de realisatie van een nieuwe, moderne bibliotheek.”
</doc>
<doc id="703" genre="news" gender="M">
Eerste zelfrijdend voertuig rijdt rond in ons land: “Zodra je erin gezeten hebt, ben je niet meer bang”
Op het domein van de grotten van Han heeft dinsdag voor het eerst een zelfrijdend voertuig rondgereden. De komende weken is het de bedoeling dat de shuttle ingezet wordt om bezoekers van de parking naar de ingang van het domein te brengen. Het is een Belgische primeur, die de eerste stap moet zijn naar waar de ministers van dromen: een volledig autonoom verkeer zonder ongevallen en slachtoffers. U mag op uw beide oren slapen: bij de test vielen geen gewonden. Wandelaars, fietsers en automobilisten keken dinsdag raar op in Han-sur-Lesse. Naast hen op de openbare weg zagen ze plots een busje opduiken waarin niemand aan het stuur zat. De zelfrijdende shuttle reed van de parking van het domein van de grotten van Han naar de ingang, een traject van ongeveer 500 meter, en hield daarbij probleemloos rekening met de andere weggebruikers. “Ze wisten niet goed wat ze zagen”, zegt Stef Willems, woordvoerder van Vias.
</doc>
<doc id="704" genre="news" gender="M">
Eerste zelfrijdend voertuig rijdt rond in ons land: “Zodra je erin gezeten hebt, ben je niet meer bang”
Op het domein van de grotten van Han heeft dinsdag voor het eerst een zelfrijdend voertuig rondgereden. De komende weken is het de bedoeling dat de shuttle ingezet wordt om bezoekers van de parking naar de ingang van het domein te brengen. Het is een Belgische primeur, die de eerste stap moet zijn naar waar de ministers van dromen: een volledig autonoom verkeer zonder ongevallen en slachtoffers. U mag op uw beide oren slapen: bij de test vielen geen gewonden. Wandelaars, fietsers en automobilisten keken dinsdag raar op in Han-sur-Lesse. Naast hen op de openbare weg zagen ze plots een busje opduiken waarin niemand aan het stuur zat. De zelfrijdende shuttle reed van de parking van het domein van de grotten van Han naar de ingang, een traject van ongeveer 500 meter, en hield daarbij probleemloos rekening met de andere weggebruikers. “Ze wisten niet goed wat ze zagen”, zegt Stef Willems, woordvoerder van Vias.
</doc>
<doc id="705" genre="news" gender="M">
Toerist heeft oog voor kinderleed
Den Haag - Tientallen Nederlandse reizigers hebben dit jaar melding gedaan van mogelijke seksuele uitbuiting van kinderen. Afgelopen zomervakantie alleen al kwamen er 22 meldingen binnen op een speciaal meldpunt, met kansrijke onderzoeken naar mogelijke kindermisbruikers als resultaat. Dat melden hulporganisaties Defence for Children en Terre des Hommes. Zij runnen sinds juni dit jaar het meldpunt op meldkindersekstoerisme.nl. Daar kunnen wakkere reizigers terecht die op verdachte situaties stuiten.   Het zijn mensen die zich na een onbekommerd dagje zonnen plots afvragen wat die buurman in het hotel met dat jochie uit de buurt moet, op zijn hotelkamer. Of die na een zakendeal in den vreemde in een bar een foto weten te maken van een Hollander in het bijzijn van een veel te jong meisje.   Een medewerker van de onderzoeksunit van Terre des Hommes pakt er een melding van een maand geleden bij. De verdachten: twee mannen uit het zuiden van het land. De melder leverde ongeveer een A4’tje aan informatie aan. Namen, telefoonnummers en reisgegevens. Het sterke vermoeden is dat de heren – van wie Terre des Hommes de namen niet kan noemen, aangezien het onderzoek nog loopt – zich in het buitenland aan kinderen vergrepen hebben.   „We gaan dan verder zoeken op sociale media, fora, eigen websites”, vertelt de onderzoeker. Op zijn scherm verschijnt een soort spinnenweb met informatie. En alles wijst erop dat de verontruste melder een punt had. Want de heren hebben opvallend veel verdachte sporen achtergelaten. „Als het dossier concreet genoeg is, gaat het naar de politie.”   De meldingen van afgelopen zomer kwamen uit alle hoeken van de wereld, vertelt Celine Verheijen van Defence for Children. Van Moldavië tot Bali. Dertien meldingen gingen over misbruik, anderen draaiden bijvoorbeeld om kinderporno of kinderhandel. Opvallend: de meeste kwamen van vrouwen, de verdachten zijn allemaal man. Al ligt dat meer aan een stereotiepe beeld, denkt ze. „In landen als Gambia zijn het vaak vrouwen die jongens misbruiken, maar de gemiddelde toerist heeft het beeld dat de sekstoerist een oudere man met een bierbuik is.”   De meldingen zijn soms uitermate gedetailleerd. Compleet met namen, foto’s en andere informatie. „In een geval vermoedde iemand dat de man in de hotelkamer ernaast een kind misbruikte. Toen hebben we direct de liaisonofficier van de Nederlandse politie in Thailand ingeschakeld.” Of de meldingen van afgelopen zomer al tot concrete zaken hebben geleid, is onduidelijk. Ook een woordvoerder van de politie kan geen cijfers noemen. „Maar elke tip kan heel waardevol zijn”, zegt hij. Ook het Openbaar Ministerie is blij met het meldpunt, zeker omdat Terre des Hommes ook banden heeft met organisaties ter plaatse. Om de kans op een succesvol onderzoek te vergroten, is de onderzoeksunit van Terre des Hommes druk bezig met de tips te koppelen aan andere informatie. „Ook al is het slechts een foto van iemand, dan nog kan het een belangrijk puzzelstukje zijn in een groot dossier”, legt Gideon van Aartsen van de hulporganisatie uit. Hij benadrukt dat het doel niet sec is om de pedo’s te pakken, maar ook te voorkomen dat ze op reis gaan. Uiteindelijk moeten de kinderen beschermd worden, aldus van Aartsen..
</doc>
<doc id="706" genre="news" gender="M">
Mourinho akkoord met voorwaardelijke straf en geldboete
De Portugese coach José Mourinho zou hebben bekend dat hij in 2011 en 2012 inkomsten uit portretrechten wegsluisde via de Britse Maagdeneilanden. Voetbaltrainer José Mourinho heeft een deal gesloten met de Spaanse belastingdienst en accepteert een geldboete en een voorwaardelijke celstraf van één jaar. Dat meldt de Spaanse krant El Mundo dinsdag.
</doc>
<doc id="707" genre="news" gender="M">
EO-programma’s gered, bezuiniging teruggedraaid
Publieke Omroep Na protest van de EO heeft de publieke omroep besloten vier levensbeschouwelijke programma’s, onder meer Adieu God en De Kist, niet te schrappen. De bezuiniging op levensbeschouwelijke programma’s van de Evangelische Omroep worden zeer waarschijnlijk teruggedraaid. Dat meldt EO-directeur Arjan Lock na een gesprek dinsdagochtend met de NPO. Met het behoud is zeven ton euro gemoeid. De NPO houdt overigens nog een slag om de arm: „Er is nog geen definitief besluit genomen.”
</doc>
<doc id="708" genre="news" gender="M">
Macron kiest pragmaticus als nieuwe milieuminister
François de Rugy is nu nog voorzitter van de Assemblée Nationale. Hij is de opvolger van de vorige week onverwacht opgestapte Nicolas Hulot. Voormalig groen politicus François de Rugy, nu voorzitter van de Assemblée Nationale, wordt de nieuwe Franse minister van Milieu. Hij volgt de vorige week onverwacht opgestapte Nicolas Hulot op. Dat heeft het Élysée van president Emmanuel Macron dinsdag aan het begin van de middag bekendgemaakt.
</doc>
<doc id="709" genre="news" gender="M">
Lek in ISS was slecht gedicht fout boorgaatje
Ruimtevaart Het gaatje in het internationale ruimtestation ISS dat vorige week ontdekt werd, leek wel heel erg op een boorgat. Het Russische ruimtevaartagentschap Roscosmos heeft het nu bevestigd: het is ook een boorgat. Een klein lek in het Internationaal Ruimtestation ISS dat eind augustus aan het licht kwam, lijkt gemaakt te zijn met een boormachine, vermoedelijk tijdens de fabricage van de module in Rusland.
</doc>
<doc id="710" genre="news" gender="F">
In elk land krijg  je een ander internet
Splinternet Overheden proberen met wetten het internet te reguleren, en soms ook te censureren. Zo raakt het wereldwijde web steeds meer versplinterd. ‘Regeringen van de industriële wereld, vermoeiende reuzen van vlees en staal, ik kom uit cyberspace, het nieuwe thuis van de geest. Namens de toekomst vraag ik jullie van het verleden ons met rust te laten. Jullie zijn niet welkom. Jullie hebben geen soevereiniteit daar waar wij samenkomen.”
</doc>
<doc id="711" genre="news" gender="M">
Waarom iedereen  zijn zonnepanelen zou moeten registreren
Groen doen Elke week gidst NRC je richting een duurzaam leven. Niet-geregistreerde stroomafnemers kenden we natuurlijk al. Meestal mensen met een zolder vol lucratieve planten. Inmiddels doet ook de ongeregistreerde stroomleverancier zijn intrede. Meestal mensen die ‘stiekem’ zonnepanelen op het dak hebben. Natuurlijk, een groen initiatief en met de beste bedoelingen, maar lastig voor de beheerder van het stroomnet zijn die onbekende panelen wel.
</doc>
<doc id="712" genre="news" gender="M">
Rugpijn is de klacht van de eeuw
Zottegem - OKRA Academie Gewest Zottegem houdt op donderdag 6 september om 14.30 uur een voordracht over rugpijn. Gastspreker is Dr. Petra Pauwels van het Sint Elisabeth Ziekenhuis Zottegem. Guido Bernagie "In onze samenleving wordt steeds meer geklaagd over rugpijn," vertelt Guido Bernagie van OKRA. "Het lijkt alsof iedereen eraan lijdt, onafhankelijk van de leeftijd. 80% van de westerse samenleving lijdt ooit eens aan rugpijn tussen de 25-45 jaar. Maar wat als de pijn het dagelijkse leven beheerst? ER zijn veel vragen maar ook veel oplossingen. Dr. Petra Pauwels (fysische geneeskunde en revalidatie) maakt ons wegwijs in de vele aandoeningen en mogelijke oplossingen".  De voordracht vindt plaats in Lokaal Dienstencentrum “Egmont”, Deinsbekestraat 23 in Zottegem (ingang langs Arthur Gevaertlaan). De inkom bedraagt 6 euro en 5 euro voor de leden, van OKRA. Koffie na de voordracht is inbegrepen. Er is geen reservatie nodig.
</doc>
<doc id="713" genre="news" gender="M">
Lebbeke herdacht Bevrijding
Lebbeke - Lebbeke werd op 4 september 1944 bevrijd. Dat wordt jaarlijks herdacht met bloemenhuldes op het kerkhof en bij het gedenkteken op de Grote Plaats.t
</doc>
<doc id="714" genre="news" gender="M">
Startschot voor bouw van nieuw state-of-the-artkantorencomplex in Aalter
Aalter - Gisteren ging de eerste spadesteek door voor het nieuw kantorencomplex in de Groendreef te Aalter in het bijzijn van staatssecretaris van Buitenlandse Handel dhr. Pieter De Crem, waarnemend burgemeester dhr. Patrick Hoste, algemeen directeur gemeente Aalter dhr. Luc Jolie en het volledige bouwteam. Het nieuwbouwproject is een initiatief van Vandenbussche Groep*, waarbij hout, bouw & interieurbedrijf Qubus en SPIE Belgium de kantoren en loodsen zullen innemen.
</doc>
<doc id="715" genre="news" gender="M">
Zestiende Switchback Memorial March in Maldegem
Maldegem - Op 8 september organiseert de vzw België-Canada voor de 16e maal de Switchback Memorial March. Deze herdenkingsmars aan de bevrijding van het Meetjesland door de Canadese troepen in 1944 en de herdenking van de start van de operatie “Switchback” die zorgde voor de vrijmaking van de Schelde, is tevens de 7e tocht in het wandelcriterium ‘Meetjesland… maak het mee’. Dit jaar pakt de organisatie uit met 2 nieuwe, kortere afstanden, met name een 5 km en een 12 km. De klassiekers: 8, 16, 24 en 32 km blijven wel behouden. De 5 km is volledig toegankelijk voor rolwagens en buggy’s, zodat ook gezinnen gemakkelijk kunnen deelnemen. Maar ook de 8, 12 en 16 km zijn, mits een klein beetje hulp, toegankelijk voor rolwagens en buggy’s en op deze afstanden kunnen de deelnemers eveneens genieten van een verzorgde rustpost. Onze omlopen zullen, met uitzondering van de 5 km allen de mooie dorpskern van Adegem aandoen, de 16, 24 en 32 km brengen ook nog een bezoekje aan Balgerhoeke en zijn tank, terwijl de 24 en 32 km via de afleidingsvaart van de Leie nog doortrekken tot Moerhuize en het Leopoldskanaal. Er wordt ook de nodige aandacht besteed aan informatie en animatie rond WO II langs het parcours. Militaire oldtimers, het militair kerkhof te Adegem, de baileybrug, de tank aan het Canadamuseum, … Om 16.00u is er dan een slotplechtigheid met bloemenhulde op de Markt te Maldegem in het bijzijn van de Canadese deelnemers. Dus redenen genoeg om ook deel te nemen en voor een stempel voor het streekproductenpakket het Meetjeslandse wandelcriterium te gaan. Starten kan in het Dienstencentrum Oud-Sint-Jozef, Mevrouw Courtmanslaan 91 te Maldegem tussen 7 en 15u.
</doc>
<doc id="716" genre="news" gender="M">
ANALYSE. Ontevredenheid van Turnhoutenaar kan huidige meerderheid parten spelen
Turnhout kende een woelige start van de bestuursperiode. Met een politieke crisis in het allereerste jaar na de verkiezingen van 2012 werd Turnhout zelfs even nationaal nieuws. Wat moeten we onthouden van de afgelopen zes jaar, welke beloftes zijn uitgevoerd en wat staat er op het spel bij de stembusslag van 14 oktober in Turnhout? Na de gemeenteraadsverkiezingen in 2012 werd de N-VA in een klap de grootste partij van de stad. De N-VA behaalde elf zetels in de gemeenteraad en vormde met CD&V en sp.a een nieuwe meerderheid. Maar de onervaren N-VA-schepenen gedroegen zich al snel als ongeleide projectielen en burgemeester Erwin Brentjens (N-VA) slaagde er niet in om hen in het gareel te krijgen. Na een jaar was Turnhout de eerste onbestuurbare stad in Vlaanderen, een twijfelachtige eer.
</doc>
<doc id="717" genre="news" gender="F">
Groot en klein geniet van vleermuizenwandeling
Kiewit & Kiewit-Heide De deelnemers werden opgesplitst in 2 groepen, volwassenen en kinderen, om alzo wat meer te leren over het leven van de vleermuis. De volwassenen kregen een PowerPoint-voorstelling over de vleermuis, gegeven door Jos Coteur en de kinderen kregen het verhaal van de vleermuis op kindermaat. Na de uitleg en een versnapering gingen we met bat-detectoren op zoek naar de vleermuizen op ons Domein. "Zo hebben we de dwergvleermuis en de laatvlieger gespot", klinkt het.
</doc>
<doc id="718" genre="news" gender="M">
Ons Verlangen op de wijnfeesten in Bernkastel
Beverst Het 'Weinfest der Mittelmosel' is een bekend jaarlijks evenement, waardoor veel supporters meereisden om de muzikanten aan te moedigen. In de voormiddag gaf de harmonie, o.l.v. Bert Minten, een geslaagd concert op het plein. Ze bracht een gevarieerd en sfeervol programma met o.a. solist Wouter Vandevorst op euphonium en zanger Jeroen Bellings. Namiddag nam de harmonie deel aan de optocht door de straten van Bernkastel-Kues, aangemoedigd door het massale volk. Muzikanten en supporters genoten van een dag vol met mooie muziek en lekkere wijn. Foto's: Tamy Pimentel
</doc>
<doc id="719" genre="news" gender="M">
Samana Mopertingen bezoekt De Brug in Vroenhoven
Mopertingen Omstreeks 13 uur verzamelden een 46-tal Samana-leden aan de kerk in Mopertingen om er op de toeristische shuttle van de stad Bilzen te stappen. Deze bracht hen naar “De Brug” in Vroenhoven. Daar stonden een twee-tal gidsen hen op te wachten om hun een boeiende rondleiding te geven in het museum. Na de interessante uitleg over WOII en de uitleg over het Albertkanaal en de Vlaamse Waterweg, werd iedereen een tas koffie en een stukje Limburgse vlaai aangeboden. Vervolgens ging de uitstap verder langs de landelijke wegen van Heukelom en Val-Meer om in Millen te belanden. Daar werd in Dine ’n Ice aan het hele gezelschap een warme maaltijd aangeboden. Na het lekkere ijs-dessert en na het maken van een groepsfoto, ging het terug richting Mopertingen alwaar we rond 20:00 uur aankwamen.
</doc>
<doc id="720" genre="news" gender="M">
Hugo Broos (KVO): 'De erfenis van Coucke is zwaar'
Sinds eind vorig seizoen heeft Hugo Broos de sportieve touwtjes in handen bij KV Oostende. Sport/Voetbalmagazine had een uitgebreid gesprek met hem. Hugo Broos over... 'Zijn wedstrijdanalyses op televisie waren altijd to the point , dat vond ik een grote troef. Niet aan iedereen gegeven, zeker niet aan een jonge trainer. 'Ik heb links en rechts geïnformeerd hoe hij als trainer was en kende natuurlijk ook de mens Gert Verheyen: twee voeten op de grond, iemand die normen en waarden heeft. 'Ik heb hem thuis uitgenodigd, waar we twee uur hebben gepraat. Over zijn manier werken, hoe hij wilde spelen, hoe hij bijvoorbeeld Fernando Canesin wilde gebruiken. 'Door de jaren is er met Gert een vriendschapsband ontstaan, maar als ik hem ooit moet zeggen dat we stoppen, dan zal hij een gefundeerde uitleg aanvaarden, ook omdat hij het wellicht om diezelfde reden zal aanvoelen. Het is een nuchtere gast, die beseft dat we hier niet zomaar iedereen kunnen kopen en dat er limieten zijn.' 'Een andere situatie dan Bossaerts, die nog aan het begin van zijn carrière staat. Mijn eerste gesprek was met Nicolas, nadat ik zijn ongenoegen in een krant had gelezen. Hij was ontgoocheld in Marc Coucke . 'Teruggekeerd naar België om nog drie jaar te voetballen bij een ambitieuze club waar hij nog veel geld kon verdienen, maar een jaar later was de situatie helemaal anders. Zijn loon woog zwaar op de begroting en Gert kon niet garanderen dat hij nog elke wedstrijd zou spelen, waardoor wij bereid waren om hem te laten vertrekken. Maar ik begrijp ook zijn standpunt: waarom zou hij zomaar vertrekken om elders aan de helft van zijn huidig loon te voetballen?' 'Ik wil niet de naam krijgen dat ik alleen maar kritiek op Marc Coucke geef. Ik heb ongelofelijk veel respect voor hetgeen hij hier in vijf seizoenen heeft verwezenlijkt. Structuur neergezet, stadion verbouwd, spelers met veel winst verkocht, twee keer play-off 1 én Europees voetbal gehaald. Wie ben ik om te zeggen dat hij de club niet als een goede huisvader heeft geleid? Alleen: de erfenis is zwaar. We zijn er al in geslaagd om dat voor een groot deel weg te vlakken, volgend seizoen moet KVO op een realistisch niveau zitten. Zonder dat we onze ambities terugschroeven, want we willen geen grijze middenmoter worden. Play-off 1 is nog altijd onze ambitie, al zal dat misschien moeilijker waar te maken zijn dan in het vorige tijdperk.' Lees het volledige interview met Hugo Broos in onze +zone of in Sport/Voetbalmagazine van woensdag 5 september. Lees meer over:
</doc>
<doc id="721" genre="news" gender="F">
Waarom fitnesscentra niet onverdeeld gelukkig zijn met de inschrijvingspiek na de zomer
De populariteit van fitness groeit, en terecht: regelmatig sporten helpt om fit te worden én te blijven. Het is vooral een kwestie van volhouden. De vakantie is voorbij, het gewone leven trekt zich weer op gang. Gedaan met de luilekkere geneugten van het goede leven, tijd om iets aan de conditie te doen. Dus halen we onze loopschoenen uit de kast, worden we lid van een sportclub of stappen we naar een fitnesscentrum. 'Er zijn 2 momenten in het jaar waarop het aantal nieuwe inschrijvingen in fitnesscentra piekt: januari en september', bevestigt Eric Vandenabeele, directeur van de Belgische FitnessOrganisatie, kortweg Fitness.be. 'Of we daar blij mee zijn? Natuurlijk. Maar het is ook jammer. Omdat fitnessen dan te veel de vorm aanneemt van een goed voornemen: je raapt je moed bij elkaar en gaat nog maar eens de uitdaging aan. Met tegenzin, want als je het graag zou doen, was je er al lang mee begonnen. Logisch dat goede voornemens gedoemd zijn om te mislukken. Bewegen zou 'normaal' moeten zijn. Het zou deel moeten uitmaken van je dagelijkse gewoonten en je globale levensstijl.
</doc>
<doc id="722" genre="news" gender="M">
Duitse dienst was gewaarschuwd voor Jawed S.
Amsterdam - Over Jawed S., de man die twee Amerikaanse toeristen neerstak op station Amsterdam Centraal, zijn waarschuwende signalen doorgegeven aan de Duitse Verfassungsschutz, de binnenlandse inlichtingendienst. Een medewerker van de jeugdinrichting gaf door dat hij een baard liet groeien en dat er veranderingen zichtbaar waren. Het districtsbestuur Mainz-Bingen bevestigt tegenover De Telegraaf een bericht van het Duitse radiostation SWR. Volgens een woordvoerder van Mainz-Bingen heeft de politie behalve de baard verder niets vreemds aan de man opgemerkt.   Jawed S. zat volgens het districtsbestuur in inrichtingen in Gau Algesheim en Oberdiebach, allebei in de buurt van Mainz. Ook heeft hij een tijd in Piesport gewoond, een dorpje aan de Moezel minder dan honderd kilometer richting de Luxemburgse grens. Uit Duitsland reisde de man met de trein naar Amsterdam. Op het station doolde hij drie kwartier doelloos rond voor hij de toeristen aanviel. De politie had zijn afwijkende gedrag al opgemerkt en schoot de man direct neer nadat hij toesloeg. Jawed S. verklaarde dat hij boos was op Nederland vanwege de voortdurende belediging van de islam. Hij noemde ook PVV-leider Geert Wilders regelmatig. Eerder meldde het Duitse persbureau DPA dat S. niet bekend was bij de diensten..
</doc>
<doc id="723" genre="news" gender="F">
Producer Blood Orange is een buitengewoon multitalent
CD-recensie  Op zijn nieuwe cd ‘Negro Swan’ kruip je onder de huid van de Britse producer Blood Orange. De liedjes schurken tegen pop aan, met r&b- en soulinvloeden, sax, dwarsfluit en poëzie. Dance
</doc>
<doc id="724" genre="news" gender="F">
Nederland
Mijn zoon is met vier vrienden op vakantie. De reis begint in Bulgarije en zal eindigen in Athene. Onderweg met hun gehuurde busje spreken ze veel met de lokale bevolking en dan wordt er vaak gevraagd waar ze vandaan komen.
</doc>
<doc id="725" genre="news" gender="F">
Rupsvriendelijke jurk met ananaspump
Duurzaamheid Voor de opening van het academisch jaar ging bestuursvoorzitter Louise O. Fresco op zoek naar een zo duurzaam mogelijke jurk. De minst duurzame jurk is misschien de veertig kilo wegende vleesjurk van Lady Gaga. Maar hoe ziet een zo duurzaam mogelijke jurk eruit? Mode, mede doordat er zoveel weggegooid wordt, is de op een na vervuilendste industrie op aarde.
</doc>
<doc id="726" genre="news" gender="M">
Boek van Ann Lamon: berichten uit de jungle
Hoegaarden - Ann Lamon, van Hoegaarden nu verhuisd naar Leuven, stelt haar wedervaren in de vluchtelingenkampen te boek. is een relaas van de vluchtelingen in Calais, Duinkerke en elders, waarvoor de Straffe Madammen in de bres sprongen. Ann Lamon: "Dit is niet louter mijn verhaal. Dit is het verhaal van vrouwen en kinderen op de vlucht. Het is een moederpact, een universele belofte van moeders onderling over de hele wereld om te zorgen voor elkaars kinderen. Dit is de stem die we beloofden te zijn voor zij die niet gehoord worden." Ann Lamon ging met Hoegaardse vrienden met goederen naar de tentenkampen nabij de Dienst Vreemdelingenzaken in Brussel en in het noorden van Frankrijk. Vandaar de titel: de Jungle slaat op het kamp in Calais. De leefomstandigheden zijn er precair. De situatie liep snel uit de hand. De winter deed haar intrede. Officiële hulp bleef uit. Toen ontmoette Ann er de vrouwen op de vlucht. Verhalen over mensensmokkelaars, overheidsinstellingen, burger-vrijwilligers en de bewoners. Het relaas is vanaf deze week op verschillende plaatsen te koop, ook online (22,50 euro). Je kan het al
</doc>
<doc id="727" genre="news" gender="M">
Van Hauwermeirsmolen zet de deuren open
Wetteren - De Van Hauwermeirsmolen in Massemen opent de deuren op Open Monumentendag. Op zaterdagavond 8 september om 20 uur hoor je alles over schouwen en kauwen van Achilles Cools, de kauwenspecialist van Vlaanderen. Op zondag 9 september van 10 tot 18 uur staan de molenaars paraat om je de werking van de watermolen in geuren en kleuren uit te leggen. Meer nog: ze malen er het graan zodat je kan proeven van het verse meel en luisteren naar de zingende molenstenen. Genieten doe je zeker van een frisse Uitzet of lekker tussendoortje in het molencafé onder de wilgen. Kinderen bouwen schouwen en Mijnheer Jan Van Tooren en Desirée Cheminée kiezen het mooiste, grootste of creatiefste bouwsel en belonen drie winnaars met een boek. Om 16 uur is er live muziek met "De bevlekte Ontvangenis". De ingang is gratis. Meer info .
</doc>
<doc id="728" genre="news" gender="M">
Tv-kok Sofie Dumont beoordeelt bakkunst van burgemeesters
Tienen - Vier burgemeesters uit de regio nemen het tegen elkaar op tijdens een taartenbakwedstrijd, begeleid en gejureerd door tv-kok Sofie Dumont op zondag 23 september. Ook Katrien Partyka doet mee. Met de steun van Europa en de provincie Vlaams-Brabant organiseert de gemeente Linter zondag 23 september vanaf 13u30 de eerste aan 's Hertogenhof in Melkwezer. Het evenement steunt op twee pijlers: streekproducten en het korte keten verhaal. Lokale landbouwers worden in de kijker gezet bij de consumenten. Op het evenement nemen vier burgemeesters uit de regio het tegen elkaar in een taartenbakwedstrijd: de drie CD&V-burgemeesters Marc Wijnants (Linter), Katrien Partyka (Tienen) en Boudewijn Herbots (Zoutleeuw), naast Open VLD-burgemeester Jo Roggen (Geetbets). Burgemeester Roggen stamt uit een bakkersfamilie: grootvader Jozef en vader Omer waren vermaarde brood- en banketbakkers. Hij heeft een streepje voor... De bekende tv-kok Sofie Dumont begeleidt de burgervaders en beoordeelt hun resultaat achteraf. Onder meer appelen, honing en gin zullen de ingrediënten zijn. Kinderen kunnen vanaf 15 uur terecht in een moleculair smaaklabo om er hun eigen laboratoriumdrank te maken met fruit en ander lekkers. Verder is er een overdekte markt met streekproducten en verrassende lekkernijen. Er rijdt een huifkar met gids langs velden en weiden.
</doc>
<doc id="729" genre="news" gender="M">
Paul De Jonghe (67) overleden: “Sint-Rombouts was zijn leven”
Paul De Jonghe, een wandelende encyclopedie over de Mechelse kathedraal, werd vorige week plots onwel in de Befferstraat. Hij verloor het bewustzijn. Enkele getuigen probeerden het slachtoffer nog te reanimeren en ook de hulpdiensten kwamen ter plaatse, maar de zestiger stierf ter plaatse. “Tragisch”, reageert Bram Van der Auwera, beheerder van de Sint-Romboutskathedraal. Hij kent Paul De Jonghe als een bijzonder geëngageerd man. “Zelfs na zijn pensioen kwam hij tijdens de ochtendviering nog een handje helpen. Paul was een deel van de kathedraal. Sint-Rombouts was zijn leven. Daarom willen wij donderdag 6 september om 11.30u op gepaste wijze afscheid van hem nemen”, vertelt Van der Auwera. De zestiger verzamelde al sinds zijn kinderjaren meer dan 25.000 foto’s van de kathedraal en hij werkte acht jaar aan een lijvig werk van 1.400 pagina’s over Sint-Rombouts. Samen met zijn moeder ging hij gedurende vele jaren ook op ronde om affiches te verdelen die de jaarlijkse Hanswijkprocessie aankondigden.
</doc>
<doc id="730" genre="news" gender="F">
Nucleaire fabriek Belgonucleaire gaat tegen de vlakte: “Einde van 50 jaar geschiedenis”
De grote schouw van de nucleaire fabriek Belgonucleaire beleeft haar laatste dagen, daarna volgen het hoofdgebouw en de omheining. Symbolische momenten in de totale ontmanteling van de site, die grondstoffen leverde aan kerncentrales wereldwijd. Het 12 hectare grote terrein wordt na de afbraak van de fabriek verkocht. NIRAS is kandidaat koper. Eind dit jaar is de bekende nucleaire fabriek Belgonucleaire na 50 jaar definitief verdwenen. Deze week begint de firma Swinnen met het zetten van stellingen rond de grote schouw. “De schouw wordt niet op spectaculaire wijze met dynamiet neergehaald”, zegt woordvoerder Achiel de Backer (71) van Belgonucleaire. “Volgende week zullen tot aan de bovenkant stellingen staan en vervolgens wordt ze stuk voor stuk afgebroken.
</doc>
<doc id="731" genre="news" gender="F">
Bestuurder dodelijk ongeval Anna Paulowna langer vast
Anna Paulowna - De 20-jarige bestuurder van de auto die afgelopen vrijdagnacht tegen een boom knalde in Anna Paulowna blijft voorlopig vast zitten. De rechter-commissaris heeft het voorarrest van Siem B. met veertien dagen verlengd, omdat het politieonderzoek nog loopt. Bij het ongeval kwamen drie inzittenden, de vrienden Colin (16), Roy (16) en Seph (15) uit het Noord-Hollandse dorp, om het leven. De bestuurder B. en een 17-jarige meisje dat op de bijrijdersstoel zat, overleefden het ongeluk. De Peugeot 206 waarin ze reden sloeg over de kop en knalde tegen een boom. B. zit nog in alle beperkingen, wat betekent dat hij alleen contact mag hebben met zijn advocaat.    .
</doc>
<doc id="732" genre="news" gender="M">
OM gaat in hoger beroep tegen moordzaak passant Amserdam
De 34-jarige Quincy S. kreeg 25 jaar cel voor onder meer het doodschieten van een passant in Amsterdam. Het OM eist levenslang. Het Openbaar Ministerie (OM) gaat in beroep in de zaak tegen de 34-jarige crimineel Quincy S., die drie jaar geleden een onschuldige voorbijganger doodschoot in Amsterdam. Vorige maand kreeg S. door de rechtbank in Amsterdam 25 jaar cel opgelegd. Het OM wil dat hij levenslang krijgt.
</doc>
<doc id="733" genre="news" gender="F">
Spider-Man: een steengoede superheldengame
Games Marvel’s Spider-Man is een kleine triomf: een superheldengame die je écht als een superheld laat voelen, zonder zijn hoofdpersonage uit het oog te verliezen. Game
</doc>
<doc id="734" genre="news" gender="M">
Fascinerende tijdcapsule uit een goudzoekersstadje
Interview De Amerikaanse kunstenaar Bill Morrison kon uit een schat van teruggevonden filmmateriaal de documentaire ‘Dawson City: Frozen Time’ samenstellen. Met als onderliggend thema „de tragedie van het kapitalisme”. Dawson City: Frozen Time Regie: Bill Morrison. In: 7 filmtheaters
</doc>
<doc id="735" genre="news" gender="M">
Films van Netflix krijgen vaker kans in bioscoop
Netflix op het witte doek Netflix pronkt met films van beroemde regisseurs, maar die willen meer dan het tv-scherm: rode lopers, glamour, filmprijzen en vertoningen in echte bioscopen. Netflix lijkt nu te buigen onder druk van de grote namen. Filmredacteur Coen van Zwol is in Venetië en zag nieuwe films in première gaan, zoals:
</doc>
<doc id="736" genre="news" gender="F">
Dit zijn de kandidaten van N-VA Bierbeek
Bierbeek - Nu de gemeenteraadsverkiezingen van 14 oktober dichterbij komen, stelt N-VA Bierbeek zijn kandidaten voor. "Onze ploeg telt 21 sterke persoonlijkheden die elk op hun eigen manier en vanuit hun eigen achtergrond de kracht van verandering willen waarmaken.", zegt men bij N-VA Bierbeek. Gemeenteraadslid en voorzitter Arnaud Recko uit Bierbeek trekt de lijst. Vervolgens staan 3 gedreven vrouwen op plaats 2, 3 en 4: Betty Dupont, OCMW-raadslid uit Korbeek-Lo staat op plaats 2, Karen Dourée, gemeenteraadslid uit Bierbeek staat op plaats 3 en Marijke Sterckx, gemeenteraadslid uit Opvelp staat op de 4e plaats.  Jean-Marie Anthonis, OCMW-raadslid uit Korbeek-Lo trekt het tweede gedeelte van de lijst vanop de 12e plaats. Gemeenteraadslid André Van Melkebeek uit Lovenjoel duwt de lijst. “Samen willen we gaan voor een warme gemeente voor jong en oud waarin het gemeenschapsgevoel, veiligheid, mobiliteit en betaalbaar wonen centraal staan”, zegt Arnaud Recko. “Dit met een degelijk en transparanter bestuur dat beter communiceert met zijn burgers en echt durft innoveren. Ook het behoud van het landelijke karakter van onze prachtige gemeente en de bescherming van onze natuur staan bovenaan ons programma. Bierbeek is een mooie gemeente waar kinderen graag naar school en naar de jeugdbeweging gaan, waar een prachtig aanbod aan sportverenigingen en cultuur te vinden is, waar graag een pint gedronken wordt in onze lokale cafés en waar we samen feest vieren. Ons team wil van Bierbeek een nog prachtigere gemeente maken waarin iedere bewoner zich thuis voelt en er naar iedereen geluisterd wordt.”  Daarnaast pleit N-VA Bierbeek ook voor een actieve intergemeentelijke samenwerking en aandacht voor verkeersveiligheid en dierenwelzijn. Arnaud Recko: “Op 14 oktober hebben de inwoners de kans om een nieuwe wind in Bierbeek te laten waaien. Onze visie op de toekomst kan u online vinden op . Daar vindt u ook onze volledige kandidatenlijst. De komende weken kan u ons ook tegenkomen op straat, campagnevoerend. Spreek ons gerust aan.”
</doc>
<doc id="737" genre="news" gender="M">
Crazy Thog Saloon op Massemen kermis
Wetteren - Van vrijdagavond 7 september tot en met zondagavond 9 september is het buurtcomité THOG (Tot Heil Onzer Gebuurte) aanwezig op de Massemse septemberkermis. Reeds voor het derde jaar op rij slaat het buurtcomité zijn tent op achter de bibliotheek om er een gezellige en crazy saloon uit te baten. Vrijdag opent de saloon om 21 uur, zaterdag om 18 uur en zondag om 16 uur. Iedereen is er van harte welkom. De opbrengst komt ten goede aan de buurtwerking.
</doc>
<doc id="738" genre="news" gender="F">
Zo gingen de bedrijven te werk die geld witwasten via ING
ING heeft een megaboete gekregen van 775 miljoen euro, zo werd vanochtend bekend. De bank kreeg de boete omdat er niet werd ingegrepen, terwijl klanten honderden miljoenen witwasten. Het Openbaar Ministerie deed al sinds februari 2016 onderzoek naar de witwaspraktijken . Hoeveel klanten via ING geld konden witwassen is niet meer te achterhalen. Justitie heeft het over tientallen concrete signalen en aanwijzingen dat ING zich mogelijk schuldig maakte aan strafbare feiten. In het onderzoek heeft het OM vier zaken diepgaand onderzocht. Dat waren deze: Een eenmanszaak had een rekening bij ING Nederland met daaraan maar liefst vijftien pinautomaten gekoppeld. De zaak was gevestigd in Suriname. Op papier verkocht het bedrijf daar bouwmaterialen. Maar in werkelijkheid konden criminelen er geld witwassen. Ze betaalden zogenaamd voor bouwmateriaal met een pinpas en kregen er vervolgens cash geld voor terug. Tussen 2013 en april 2015 kon de witwas-bouwmarkt zijn gang gaan. In totaal was met deze transacties 9 miljoen euro gemoeid. ING had bij de acceptatie van de klant nauwelijks onderzoek gedaan. De vijftien mobiele pinautomaten waren zogenaamd bedoeld voor gebruik in Nederland, terwijl de klant helemaal geen activiteiten had in Nederland. Volgens het OM heeft ING de transacties ook niet goed gemonitord. Een lingeriezaak is op papier gevestigd op een adres in Amsterdam-Oost. De winkel heeft rekeningen bij ING Nederland, met pinautomaten. Maar in werkelijkheid is er helemaal geen winkel en staan die pinautomaten op Curaçao. Daar wordt tussen 2010 en 2014 maar liefst voor 150 miljoen euro aan 'ondergoed' verkocht. De 'klanten', veelal Venezolanen, krijgen voor hun creditcardbetalingen cash dollars in plaats van ondergoed. Daarmee omzeilen ze de beperkingen die Venezuela heeft opgelegd op het wisselen van de Venezolaanse munt naar dollars. ING beschouwde de klant als midden- en kleinbedrijf. Maar 150 miljoen is natuurlijk veel te veel geld voor zo'n kleine zaak en dat viel jarenlang niet op bij de bank. "Het transactiemonitoringssysteem van ING heeft van 2010 tot 2013 in totaal 49 witwassignalen gegenereerd die allemaal, vrijwel zonder nader onderzoek, zijn afgedaan door ING als niet verdacht", zegt het OM. "Al die tijd bleven de daadwerkelijke bedrijfsactiviteiten onduidelijk en ING deed nauwelijks iets om vage en ontwijkende antwoorden van de klant hierover te verifiëren." Een andere bank had het bedrijf al langer in het vizier en stelde vragen aan ING. Pas in augustus 2013 meldde ING de zaak bij de autoriteiten , ruim drie jaar na het eerste witwassignaal. De Russische telecomprovider Vimpelcom betaalde in 2007 en 2011 vanaf een ING-rekening in totaal 55 miljoen dollar aan Takilant, een brievenbusfirma op Gibraltar. Het geld kwam uiteindelijk terecht bij Gulnara Karimova, de dochter van de toenmalige president van Oezbekistan. Het ging om smeergeld, waarmee Vimpelcom toegang kocht tot de Oezbeekse telecommarkt. Het transactiemonitoringssysteem van ING heeft bij de transacties in 2007 en 2011 geen witwaswaarschuwingen afgegeven. In 2012 kwamen bij ING signalen binnen dat Takilant gelieerd is aan Karimova en gebruikt wordt voor witwas- en corruptiepraktijken. Pas in april 2015 meldt ING de transacties bij de autoriteiten. En dat is pas nadat een journalist er bij de bank vragen over heeft gesteld. Eerder maakte verslaggever Bart Kamphuis een reportage over hoe VimpelCom fraudeerde: Twee bedrijven met dezelfde eigenaar importeerden op papier groenten en fruit uit Zuid-Amerika. Maar dat was vermoedelijk een dekmantel voor witwassen, zegt het OM. Op de ING-rekeningen van de bedrijven kwamen veel en hoge contante stortingen binnen, ook biljetten van 500 euro. In een jaar tijd werd er voor meer dan 500.000 euro gestort op de rekeningen van de twee bedrijven. ING had geen kopie van het identiteitsbewijs van de eigenaar van de bedrijven en dat had wel gemoeten. En de gemachtigde van de rekeningen was failliet en dat was bij ING bekend. In november 2014 vroeg de politie ING om informatie over een van de twee bedrijven. Ook daarna vonden er nog stortingen plaats. Al die tijd deed het transactiemonitoringssysteem van de bank slechts één melding wegens contante stortingen, in december 2014. Pas in mei en juni 2015 beëindigde ING de relatie met de twee bedrijven.
</doc>
<doc id="739" genre="news" gender="M">
Vader vermoorde Danny (12) veroordeeld voor grootschalige drugshandel
De woonwagen van de familie G. werd in 2010 onder vuur genomen als vergelding voor een gestolen partij coke. De 12-jarige Danny kwam daarbij om het leven. De vader en de broer van de 12-jarige Danny, die in 2010 werd doodgeschoten in een woonwagenkamp in Breda, zijn dinsdag veroordeeld tot vier en drie jaar celstraf. De rechtbank in Breda veroordeelde John G. (59) en zijn zoon Sander (38) voor deelname aan een criminele organisatie, de productie en handel in soft- en harddrugs en witwassen.
</doc>
<doc id="740" genre="news" gender="F">
Make-up voor tieners: onze beautyredactrice geeft tips
Geloof je moeder wanneer ze zegt dat je niet veel nodig hebt en verzorg vooral je huid goed. Beautyredactrice Franciska Bosmans tipt frisse budgetmake-up voor tieners.  Geloof je moeder wanneer ze zegt dat je niet veel nodig hebt en verzorg vooral je huid goed. Beautyredactrice Franciska Bosmans tipt frisse budgetmake-up voor tieners. Je eerste beautyproduct is als je eerste kus: je vergeet het nooit. Ik was dertien en kocht op een woensdagmiddag bij Di een bruine Bourjoismascara, die intussen niet meer bestaat, en droeg die stiekem op school. (Make-up mocht niet, toch zeker niet van de godsdienstlerares die een top met spaghettibandjes al zondig vond.
</doc>
<doc id="741" genre="news" gender="F">
Gezinsbond Stokkem gaat op planetentocht
Onder leiding van gids Ludo Zanders kregen de wandelaars vele weetjes over de planeten in ons zonnestelsel te horen. De kinderen mochten de afstand tussen de planeten uitzetten met een afstandsmeter en stenen zoeken om te tonen hoe groot de planeten zijn in vergelijking met de zon. Op de terugtocht van deze 1km-tocht werd de ontwikkeling van het leven op aarde uiteengezet en werd de plek van de mens in dit geheel besproken. Het was een geslaagde afsluiter van de zomervakantie!
</doc>
<doc id="742" genre="news" gender="M">
'Laat uitgeprocedeerde asielzoeker met baan in Duitsland blijven'
Het gaat goed met de Duitse economie, volgens de Centrale Bankpresident zijn het zelfs zeer goede tijden. De economische productie overtreft het niveau van vóór de crisis, de werkloosheid is het laagst sinds de hereniging en de werkgelegenheid blijft stijgen. Maar er dreigt wel een probleem: de werkgevers schatten dat er een tekort aan komt van 1,6 miljoen geschoolde werknemers, met name van wat we in Nederland mbo'ers noemen. Ook de Duitse politiek is bezorgd. "De toekomst van de Duitse economie is afhankelijk van de vraag of we genoeg vakkrachten kunnen blijven leveren. Dat tekort ontwikkelt zich in een belangrijk risico voor de Duits economie", zei minister Seehofer van Binnenlandse Zaken onlangs. De vraag is hoe ze dat tekort op termijn moeten opvangen. Bij het bedrijf Samson in Frankfurt weten ze het wel. Daar zien ze veel in het op grote schaal invoeren van opleidingstrajecten voor de honderdduizenden vluchtelingen die de afgelopen jaren naar Duitsland zijn gekomen. "Toen er in 2015 zo veel vluchtelingen naar Duitsland kwamen, zijn we met de gemeente gaan overleggen", vertelt Asa Lautenberg. Zij is het hoofd personeelszaken bij Samson en zelf afkomstig uit Zweden. "We vinden dat we als bedrijf een sociale verplichting hebben. Die veelal jonge mannen zaten maar te niksen. Wij bieden nu jaarlijks dertig vluchtelingen uitzicht op een bestaan. Eerst een stage, dan een opleiding en dan een baan". De taalbarrières zijn even lastig, maar het overwinnen waard, vertellen de migranten in de video: Als je door de enorme hallen van Samson loopt, waar ze meetapparatuur en ventielen maken voor de industrie, zie je tussen de 1800 Duitse werknemers inderdaad ook veel migranten. Maar makkelijk is het niet voor ze om de opleiding te volgen, vertelt trainingscoördinator Michael Hintz. "De grootste uitdaging is toch wel de Duitse taal. Die is moeilijk te leren, ook voor mij als Duitser. Maar deze mensen komen uit Syrië, Somalië, Algerije. Het kost ze echt veel moeite, met name om de Duitse termen voor allerlei technische apparatuur te leren." Een groot probleem voor het Duitse bedrijfsleven is dat veel migranten uiteindelijk het land toch weer moeten verlaten, ook al hebben ze een baan en een begin van een bestaan opgebouwd. Per deelstaat loopt de termijn uiteen, maar meestal is het dulden van vreemdelingen die geen asiel krijgen, na twee jaar voorbij. Doodzonde, vinden ze bij Samson. Hintz: "In het Duitse bedrijfsleven is er een enorm tekort aan vakkrachten. Het zou fantastisch zijn als de vluchtelingen die wij opleiden hier zouden mogen blijven. Wij bij Samson kunnen dit soort mensen heel goed gebruiken." Het bedrijf gaat zelfs zo ver dat het advocaten meestuurt als een vluchteling naar de rechtbank moet om te pleiten voor een verlenging van zijn tijdelijke verblijfsvergunning of als uitzetting dreigt, zegt het hoofd personeelszaken. Hoe zou de Duitse politiek haar kunnen helpen? "Ik pleit ervoor dat de overheid veel meer kijkt naar individuele gevallen. Niet zeggen: 'na twee jaar weg, want je tijd is voorbij'. Nee, goed uitzoeken of individuele mensen iets toevoegen aan de Duitse economie en samenleving, en zo ja: geef ze een verblijfsvergunning voor onbeperkte tijd." Maar dit gaat de regering vooralsnog veel te ver. Berlijn ziet andere wegen om het tekort aan vakkrachten aan te pakken. Daarbij hoopt men de eerste plaats om in Duitsland zélf meer jongeren te interesseren voor technische beroepen. En verder zou de arbeidsmarkt opener moeten worden voor werknemers uit andere landen in de Europese Unie als het gaat om tekorten in specifieke branches. Regeringspartij SPD, en ook andere linkse partijen, pleiten al een tijdje voor een ruimhartiger beleid. Het kernwoord: Spurwechsel , het verwisselen van het spoor 'asiel' naar een spoor richting 'recht op werk'. Maar het ministerie van Binnenlandse Zaken ziet daar niets in. "Wij willen een duidelijke deling tussen humanitaire opname en arbeidsmigratie in stand houden, anders wordt het onbeheersbaar." Ook bondskanselier Merkel heeft zich tegen het idee van Spurwechsel uitgesproken. Zij vreest een nieuwe toestroom van vluchtelingen. "Naar buiten het signaal afgeven 'je kunt komen', vind ik niet juist." Overigens heeft Merkel wel eerder laten doorschemeren iets te zien in het toelaten van gespecialiseerde vakmensen uit verre streken als die kunnen aantonen dat zij in Duitsland een baan aangeboden hebben gekregen. Interessant in dit kader zijn de cijfers die het federaal arbeidsbureau bekendmaakte. Steeds meer vluchtelingen vinden een baan, dankzij de taal- en integratiecursussen van de overheid en de speciale projecten die bedrijven als Samson in Frankfurt am Main hebben opgezet. Vorig jaar hadden 203.736 vluchtelingen een baan, dit jaar zijn dat er 306.574.
</doc>
<doc id="743" genre="news" gender="M">
Celstraf van 2,5 jaar voor zorgfraude Stichting Gehandicaptenzorg Limburg
Guus de J. en zijn vriendin verduisterden ongeveer 1,2 miljoen euro – geld bestemd voor gehandicaptenzorg. Ze kochten paarden, kunstvoorwerpen, dure horloges en villa’s. Een oud-bestuurder van de Stichting Gehandicaptenzorg Limburg (SGL) is dinsdag na een langlopend proces veroordeeld tot 2,5 jaar cel. De rechtbank in Roermond veroordeelde Guus de J. voor omvangrijke zorgfraude. De vriendin van De J. krijgt een celstraf van acht maanden voor betrokkenheid bij de zaak. Het stel fraudeerde voor ongeveer 1,2 miljoen euro - geld dat eigenlijk bestemd was voor de zorg aan gehandicapten.
</doc>
<doc id="744" genre="news" gender="M">
Gouda krijgt eerste blockchain-bus
Op buslijn 497 naar Schoonhoven zullen reizigers voor het eerst kunnen betalen met de technologie achter de virtuele munt bitcoin. Softwareontwikkelaar VMC.ai en vervoersbedrijf Arriva beginnen op 1 oktober met een proef voor een nieuwe manier van betalen met de smartphone in het openbaar vervoer. Het betaalsysteem maakt gebruik van blockchain, de technologie achter de virtuele munt bitcoin. Volgens VMC.ai heeft buslijn 497 tussen Gouda en Schoonhoven een wereldprimeur: voor het eerst wordt blockchain toegepast in het openbaar vervoer.
</doc>
<doc id="745" genre="news" gender="M">
Spanje levert geen precisiebommen meer aan Saoedi-Arabië
Aanvallen in Jemen Om te voorkomen dat Soedi-Arabië Spaanse lasergeleide bommen gebruikt voor aanvallen op Jemen is een contract voor levering ervan ontbonden. Spanje zet de verkoop van vierhonderd precisielaserbommen aan Saoedi-Arabië stop om te voorkomen dat deze wapens gebruikt worden voor aanvallen op Jemen. De Spaanse regering van premier Pedro Sánchez zal daartoe een contract uit 2015 ontbinden en een eerder overgemaakt voorschot van 9,2 miljoen euro terugbetalen. De wapens liggen opgeslagen in een legerbasis in de regio Aragón.
</doc>
<doc id="746" genre="news" gender="F">
Twaalf Gouden Kalfnominaties voor ‘Bankier van het verzet’
Nominaties Gouden Kalf Met maar liefst twaalf nominaties voor een Gouden Kalf overtreft ‘Bankier van het Verzet’ de grote winnaars van afgelopen jaren als ‘Brimstone’ en ‘Publieke Werken’. Oorlogsdrama Bankier van het Verzet maakt dit jaar met twaalf Gouden Kalfnominaties het vaakst kans op een van de Nederlandse filmprijzen. De film overtreft winnaars van de afgelopen drie jaar als Brimstone (9 nominaties in 2017) en Publieke Werken en Gluckauf (beide 10 nominaties in respectievelijk 2016 en 2015). De publieksfilm over de Nederlandse bankier en verzetsleider Walraven van Hall is genomineerd in belangrijke categorieën als Beste Film, Beste Regie (Joram Lürsen), Beste scenario (Marieke van der Pol, Thomas van der Ree) en Beste Acteur (Jacob Derwig). Eerder werd bekend dat de film ook is genomineerd voor de Gouden Kalf van het Publiek, waarvoor het publiek in september kan stemmen.
</doc>
<doc id="747" genre="news" gender="F">
Organiste Jetty Podt met Bach in de Sint-Martinuskerk
Genk - De Nederlandse Jetty Podt (1963), werkzaam als organist, kerkmusicus, dirigent, docent en componist, verzorgt op 9 september een orgelconcert in de Sint-Martinuskerk in Genk-centrum. Podt is sinds 2013 aangesteld als stadsorganist van Nijmegen, en er als organist verbonden aan de Stevenskerk, waar ze het beroemde König-orgel en drie kleinere orgels bespeelt. Het König-orgel diende als voorbeeld bij de bouw van het Schumacherorgel in de Sint-Martinuskerk. Jetty Podt geeft orgelconcerten in heel Europa en maakte tal van cd-opnames. In de Sint-Martinuskerk speelt ze een programma met werken van J.S. Bach en "Hollandse meesters”: Bert Matter en Jan Welmers, beiden componist en organist. Voor de aanvang van het orgelconcert is de beiaard gratis te bezoeken tussen 14.00 uur en 15.00 uur.  Wanneer? Zondag 9 september om 15.00 uur Waar? Sint-Martinuskerk, , Genk Prijs? 10 euro, 8 euro voor -12j en academiekaart
</doc>
<doc id="748" genre="news" gender="M">
Dit staat op 14 oktober op het spel: rode bastions, de slag om ’t Stad en de strijd om de grootste
De rode stempotloden worden gescherpt, de politieke messen ook. Over exact 40 dagen staat u in het stemlokaal om uw democratische plicht te vervullen. De eerste overwinning voor de socialisten is al een feit: bij de lottrekking voor de lijstnummers kwam SP.A vanmiddag als eerste uit de bus. Maar wie zal er op 14 oktober zegevieren? Dit staat er straks allemaal op het spel.  De rode stempotloden worden gescherpt, de politieke messen ook. Over exact 40 dagen staat u in het stemlokaal om uw democratische plicht te vervullen. De eerste overwinning voor de socialisten is al een feit: bij de lottrekking voor de lijstnummers kwam SP.A vanmiddag als eerste uit de bus. Maar wie zal er op 14 oktober zegevieren? Dit staat er straks allemaal op het spel. Geen stad zal zo nauwlettend in de gaten gehouden worden op 14 oktober als Antwerpen. Deze keer nog net iets meer dan anders. Antwerpen is het kroonjuweel van N-VA en het brandpunt van de lokale verkiezingen. De grote vraag is of de coalitie van burgemeester Bart De Wever overeind kan blijven. Dat zijn partij de grootste zal blijven, staat zo goed als vast, maar veel overschot heeft zijn meerderheid niet.
</doc>
<doc id="749" genre="news" gender="F">
Fietsster gewond in Herk-de-Stad
Herk-de-Stad - Annelies E. (38) uit Herk-de-Stad is dinsdagnamiddag gewond geraakt bij een ongeval op de Guldensporenlaan. Ze werd er rond 16.45 uur door een auto geraakt.
</doc>
<doc id="750" genre="news" gender="F">
Ongeval met vluchtmisdrijf in Hasselt
Hasselt - Twee auto’s zijn dinsdag rond 10.30 uur op de Gouverneur Roppesingel gebotst. Een bestuurder pleegde vluchtmisdrijf.
</doc>
<doc id="751" genre="news" gender="F">
China investeert (alweer) 60 miljard in Afrika. Hoe slim is dat?
"Wij respecteren Afrika, houden van Afrika, en steunen Afrika." Die woorden sprak de Chinese president Xi Jinping aan het begin van de driejaarlijkse Chinees-Afrikaanse top, die gisteren en vandaag in Peking werd gehouden. Net als drie jaar geleden zegde Xi de Afrikaanse leiders 60 miljard toe aan investeringen, waarvan meer dan 50 miljard rechtstreeks van de Chinese overheid komt. Dat geld geven ze in de vorm van giften en goedkope leningen, vooral voor grote infrastructuurprojecten. "Win-win", noemde de Chinese president die manier van samenwerken aan de vooravond van de top, "bedoeld om de moeilijkste punten aan te pakken in de ontwikkeling van Afrika." Zijn openingstoespraak werd op een staande ovatie onthaald: Afrikaanse leiders waarderen de Chinese aanpak, die voor hen minder denigrerend voelt dan die van veel westerse landen. Maar waarom investeert China zoveel in Afrika? En zitten er voor Afrikaanse landen geen addertjes onder het gras? "De Chinezen zijn vooral geïnteresseerd in grondstoffen", zegt Afrika-correspondent Bram Vermeulen. Veel Afrikaanse landen betalen hun schulden aan China terug met grondstoffen als olie of koper. "Die kan China goed gebruiken om de eigen economie te stimuleren", zegt Vermeulen. De meeste Chinese infrastructuurprojecten in Afrika zijn er dan ook op gericht die grondstoffen zo efficiënt mogelijk naar China te exporteren. Zo opende vorig jaar in Kenia nog de spoorweglijn tussen Nairobi en havenstad Mombasa, die met Chinees geld werd gefinancierd. Op langere termijn wil China de lijn uitbreiden naar grondstofrijke gebieden als Zuid-Sudan en Oost-Congo, die nu nog moeilijk bereikbaar zijn. Tegelijkertijd vormen Afrikaanse landen een goede afzetmarkt voor Chinese producten. "Bijvoorbeeld voor de Chinese staalbedrijven", zegt China-correspondent Marieke de Vries. "Nu de jarenlange bouw-boom in China zelf ten einde komt, kampen die bedrijven met een gigantische overproductie. Zolang arbeiders niet herschoold worden en de fabrieken blijven draaien, moeten de staalfabrieken op zoek naar nieuwe afzetmarkten. Dus ook Afrika." "Afrikaanse leiders zien het Chinese geld natuurlijk graag komen", zegt hoogleraar Jan Abbink, die verbonden is aan het Afrika-Studiecentrum Leiden. "Vooral omdat de Chinezen voor hun kapitaalinjecties geen lastige vragen stellen over mensenrechten en corruptie, zoals het Westen wel vaak doet." "Daar komt bij dat de Chinezen inzetten op langetermijnrelaties", zegt correspondent Bram Vermeulen. "Waar westerse landen en instellingen met hun investeringen inzetten op de winst van volgend jaar, kijkt China veel meer naar de toekomst." Door de aanleg van grote infrastructuurprojecten als luchthavens en snelwegen verzekeren ze zich volgens hem niet alleen van een afzetmarkt in de toekomst, maar ook van politieke invloed in het snel groeiende continent. Maar de Chinese leningen zijn niet zonder risico. "Ze zijn dan wel goedkoop, de Chinezen verwachten wel dat ze terugbetaald worden", zegt Jan Abbink. Landen lopen het gevaar in een zogenaamde debt trap te lopen, een schuldenval, waarbij ze hun hoge schulden aan China niet meer kunnen terugbetalen. Volgens het IMF loopt op dit moment 40 procent van de Afrikaanse landen daarop het risico, dubbel zoveel als vijf jaar geleden. Vermeulen noemt Angola als voorbeeld van zo'n debt trap . "Dat land betaalde zijn schulden aan China terug met olie. Toen de olieprijs daalde, zakte de economie in elkaar, omdat de Chinezen terugbetaald moesten worden." "Om te weten waar een debt trap toe kan leiden, moeten we kijken naar Zuid-Azië", zegt hoogleraar Jan Abbink, "waar China al veel langer infrastructuurprojecten financiert." Bijvoorbeeld in Sri Lanka, waar in 2010 de haven van Hambantota werd gebouwd met 1,5 miljard aan Chinese leningen. Omdat het land die schulden niet kon terugbetalen, wordt de haven nu voor 99 jaar uitgebaat door een Chinees bedrijf. "Een schrikbeeld voor veel Afrikaanse landen", zegt Abbink. "Natuurlijk brengt lenen altijd risico's met zich mee", zegt correspondent Bram Vermeulen. Wat dat betreft zijn westerse instellingen volgens hem niet heel anders dan China. "Zo heeft het IMF in Mozambique geëist dat het land zijn economie internationaal openstelde. Daardoor is er nu in heel Mozambique niet één bedrijf meer met een Mozambikaanse directeur." Toch is China voor Afrikaanse landen volgens hoogleraar Jan Abbink een veel minder toegankelijke geldschieter. "Westerse landen en instellingen geven om de zoveel tijd schuldenverlichting, en kijken naar de reële behoeften van een land", zegt hij. "China doet dat niet. Zoals de ex-gouverneur van de Nigeriaanse Centrale Bank Lamido Sanusi twee jaar geleden zei: 'China is primair in Afrika aanwezig uit eigenbelang.'" Uiteraard zijn grote infrastructuurprojecten goed voor de Afrikaanse economie, zegt Bram Vermeulen. "Wat ik met mijn eigen ogen zie", zegt hij, "is dat de Chinezen het gezicht van Afrika enorm hebben veranderd, vaak ten goede. Boeren kunnen met de trein hun goederen afzetten op markten waar ze eerst geen onderdeel van waren. Dat verandert mensenlevens." "Toch zal in elk geval een aantal Afrikaanse leiders op de top de voorwaarden voor Chinese leningen ter sprake hebben gebracht", veronderstelt Abbink. "Ze moeten goed kijken naar de langetermijnrisico's die ze lopen en overwegen of het makkelijk te verkrijgen geld uit China die risico's waard is." "Uiteindelijk is de manier waarop gesproken wordt over de Chinese investeringen, ook enigszins een propaganda-oorlog geworden", merkt Vermeulen. Critici in het Westen wijzen op enorme risico's, China heeft het over 'win-win'. "Uiteindelijk", zegt hij, "zijn de Chinese investeringen in Afrika een vorm van zakendoen. Zoals wij in het Westen ook zakendoen."
</doc>
<doc id="752" genre="news" gender="F">
Hoe kun je negen maanden zwanger zijn zonder dat te merken?
Een 18-jarige Rotterdamse is in Egypte bevallen van een jongetje , zonder dat ze wist dat ze zwanger was. Dit soort verhalen zijn niet uniek , maar het is wel uitzonderlijk. Hoe is het mogelijk dat een vrouw negen maanden zwanger is, zonder dat ze het doorheeft? Joost Bosma, gynaecoloog in de Isala Klinieken in Zwolle, heeft het meermaals meegemaakt. Volgens hem heeft elke zwangere vrouw klachten, alleen worden die in dit soort gevallen niet gelinkt aan de zwangerschap. "Vrouwen die heel moe waren, wijten dat bijvoorbeeld aan te lang feesten 's nachts. Vrouwen die misselijk waren, dachten dat ze iets verkeerd hadden gegeten. Achteraf had iedereen wel een moment waarop ze zei: wat ik toen voelde, dat heb ik heel anders geïnterpreteerd." Deze onverwachte bevallingen komen niet alleen in groepen voor waar je het verwacht. Toch zijn er gemene delers, vertelt Bosma: "Het zijn vaak vrouwen die geen kinderwens hebben en daar dus ook niet mee bezig zijn. Ze hebben meestal geen vaste relatie. Of ze denken dat ze op de juiste manier anticonceptie gebruiken, terwijl dat niet zo is." Ook de menstruatie, of juist het uitblijven daarvan, is vaak geen reden om aan zwangerschap te denken: "Onverwachte bevallingen komen vaker voor bij vrouwen die onregelmatig menstrueren. Dat komt over het algemeen meer voor onder vrouwen met overgewicht. Maar ook tijdens de zwangerschap kunnen vrouwen een beetje bloedverlies hebben, dat dan wordt geïnterpreteerd als ongesteldheid." Dan het meest zichtbare bewijs van de zwangerschap, de bolle buik, die kun je toch niet missen? "Bij vrouwen met overgewicht wil het gewicht weleens fluctueren. Dit zijn ook niet de mensen die regelmatig op de weegschaal staan en bij wie een paar kilo extra opvalt. Bij vrouwen met een slanke of normale bouw kan het kindje bijvoorbeeld ver naar achteren liggen. Slanke mensen spannen vaak de buikspieren aan als ze merken dat ze een buikje krijgen", verklaart Bosma. Ook de lengte van de moeder, de hoeveelheid vruchtwater en hoe de baby in de baarmoeder ligt, zijn van invloed op de grootte van de bolling. Hoewel het onwaarschijnlijk lijkt dat zelfs het schoppen van een volgroeide baby in de buik niet wordt opgemerkt, kan de draagster ook deze signalen verkeerd interpreteren, ziet Bosma in de praktijk, "In een ver stadium gaat zwangerschap vaak gepaard met obstipatie. De vrouw heeft een opgeblazen gevoel en wijt dan het gerommel in de buik aan darmklachten," De gezondheidsrisico's voor de baby zijn dezelfde als bij elke andere zwangerschap: roken, drinken en medicijngebruik zijn niet goed voor het ongeboren kind. Vrouwen die zich niet bewust zijn van hun conditie, houden hun gebruikelijke levensstijl in stand, ook als die ongezond is. Bij de bevalling zelf is het een nadeel dat de vrouw niet weet hoelang ze zwanger is. "Het is belangrijk om te weten of het kind voldragen is, of dat het te vroeg is geboren. Gelukkig hebben kinderartsen goede methodes om dat vast te stellen. Maar over het algemeen zien we bij dit soort bevallingen dat het een voldragen zwangerschap is of een iets te vroege geboorte." In deze uitzonderlijke gevallen is het essentieel dat de moeder goede hulp en begeleiding krijgt, zegt Bosma. "De hechting en binding na de geboorte moeten extra aandacht krijgen en goed begeleid worden. Het heeft invloed op de baan of studie van de moeder, op de financiën. Ineens moeten er allemaal babyspullen worden aangeschaft. Alles verandert voor haar. Van de ene op de andere dag is ze in een nieuwe fase van haar leven beland."
</doc>
<doc id="753" genre="news" gender="M">
Ook beurswaarde Amazon stijgt boven 1 biljoen dollar
Na Apple is Amazon het tweede Amerikaanse bedrijf dat kort de grens van 1 biljoen dollar beurswaarde passeerde. Als tweede Amerikaanse bedrijf ooit is de beurswaarde van Amazon dinsdag kort boven de 1 biljoen dollar gestegen. Daarmee gaat de webwinkel Apple achterna, dat begin vorige maand dezelfde grens passeerde.
</doc>
<doc id="754" genre="news" gender="F">
Boek Woodward over Trump: ‘We zijn in een gekkenstad’
Voorpublicatie De Washington Post publiceerde delen van een komend boek van onderzoeksjournalist Woodward over Trumps Witte Huis. En weer moeten Trump en zijn Witte Huis zich verweren tegen een boek dat een vernietigend portret tekent van hun modus operandi.
</doc>
<doc id="755" genre="news" gender="M">
&#8216;Jawed S. deelde bedreiging Wilders op Facebook&#8217;
Twee dagen voor de aanval plaatste S. op social media een bewerkte foto van Wilders waarin een mes door het hoofd van de PVV-leider wordt gestoken, meldt RTL Nieuws. Terreurverdachte Jawed S. hield er rekening mee dat hij zijn mesaanval op Amsterdam CS niet zou overleven. “Mijn cliënt lijkt er wel rekening mee te hebben gehouden dat hij zijn actie zelf niet zou overleven, want in zijn woning in Duitsland is een testament gevonden”, zei zijn advocaat, Simon van der Woude, dinsdag tegen persbureau ANP .
</doc>
<doc id="756" genre="news" gender="M">
Een snuif coke is doodnormaal geworden
De autoriteiten in Nederland hebben hun handen vol aan de aanpak van cocaïne. Het gebruik stijgt, de kwaliteit is uitstekend en de koop nog nooit zo makkelijk. „De nieuwe standaard is 06 bellen en een pak bestellen.” Er waren avonden dat kroegbazin Willy Leenders tot drie keer toe naar de wc’s liep om in te grijpen. Bezoekers van haar Nijmeegse buurtcafé Heideroosje gebruikten de toiletten om cocaïne te snuiven. Ondanks bordjes op de wc’s die hiertegen waarschuwden: ‘Als ik merk dat er gebruikt wordt, haal ik je eruit en kom je er niet meer in’.
</doc>
<doc id="757" genre="news" gender="F">
Boek Woodward over Trump: ‘We zijn in een gekkenstad’
De Washington Post publiceerde delen van een komend boek van onderzoeksjournalist Bob Woodward over Trumps Witte Huis. Toen de Syrische leider Assad in april 2017 chemische wapens inzette tegen zijn eigen burgers, had president Trump een oplossing. Hij belde zijn minister van defensie, James Mattis, en riep: ‘Laten we hem verdomme doodmaken! We vallen er binnen. Laten we de hele verdomde bende doodmaken.
</doc>
<doc id="758" genre="news" gender="M">
Mölkky-initiatie bij KWB Erpe
Erpe-Mere - Op zondag 9 september organiseert KWB Erpe een initiatie Mölkky. Er wordt gestart om 14u. Iedereen kan er met gezin, vrienden, buren een spelletje spelen. Nog nooit gehoord van Mölkky? Geen probleem, je krijgt het spel uitgelegd en edereen kan dit spel aanleren op zeer korte tijd. Tijdens en na het sporten kan je gezellig napraten bij een hapje en een drankje. Graag je aanwezigheid bevestigen via mail naar . Je schrijft best in met een groep van een 5-tal personen en we vragen € 2 p/p. Betalen kan ter plaatse. KWB Erpe verwacht jullie op de Oude Heerbaan 12 in Erpe (terrein van Schouwrock of de Mobiloods).
</doc>
<doc id="759" genre="news" gender="M">
Sint-Franciscusschool Erondegem 'trekt' nieuwe schooljaar op gang
Erpe-Mere - In de Sint-Franciscusschool te Erondegem werd het nieuwe schooljaar op gang getrokken door professors Boem en Pats. "Professors Boem en Pats hadden echter een groot probleem. Hun machine om het nieuwe schooljaar op gang te trekken was stuk. Zal het de leerlingen lukken om samen met de leerkrachten het nieuwe schooljaar op gang te trekken? Maar het is ons gelukt. Elke klas heeft de geheime code gekraakt om de machine te repareren. Samen konden we het nieuwe schooljaar 'op gang trekken'. Wij wensen iedereen een leerrijk en boeiend schooljaar toe" aldus juf Marijke D'Haese.
</doc>
<doc id="760" genre="news" gender="M">
Hoe een Putse verzetsgroep voorkwam dat Duitse bezetter met kerkklokken aan de haal ging: “We begroeven ze in een tuintje”
10 september 1943. De Duitse bezetter laat alles in gereedheid brengen om de Putse kerkklokken op te eisen. Het nieuws gaat als een vuurtje rond: “Onze klokken worden wapentuig.” Maar dan, bij de eerste duisternis, sluipen er enkele schimmen door het dorp. Een dag later staat de door de Duitsers aangestelde aannemer voor een raadsel: weg waren de klokken. De klokkenroof was het werk van de Witte Brigade, een verzetsgroep die de plannen van de Duitse bezettingsmacht tijdens WO II op allerlei manieren dwarsboomde. De onwaarschijnlijke actie in de nacht van 10 op 11 september ging de geschiedenis in als de klokkenredding van Putte, maar eiste ook een hoge tol: zes Puttenaars en verschillende verzetsleden van buiten de gemeente overleefden de represailles niet.
</doc>
<doc id="761" genre="news" gender="F">
Manege stuurt paarden niet naar slachtbank maar naar het rusthuis
De manege St-Hubert in Kapellen pioniert met haar pensioenplan voor paarden. Als een van de eerste – of wellicht dé eerste in Vlaanderen – gaat de manege een ‘zilverfonds’ aanleggen, zodat hun ‘oudjes’ naar een rusthuis voor paarden in Nederland kunnen. Sinds deze maand betalen de klanten van manege St-Hubert 2 euro meer voor een paardrijles. Op 23 september tijdens de opendeurdag in manege St-Hubert in de Bosdreef wordt het pensioenplan voorgesteld. “Onze prijzen van onze lessen blijven concurrentieel”, zeggen manegehoudster Dadek Knechevitch en vaste lesgeefster Isabelle Torfs, die al langer bezig zijn met een pensioenplan voor hun ‘uitgewerkte’ paarden. “Onze klanten hebben we allemaal ingelicht waar die prijsverhoging naartoe gaat.
</doc>
<doc id="762" genre="news" gender="M">
Slap Nederland grijpt naast directe plaatsing voor WK
WK-kwalificatie  De Oranje-vrouwen lopen directe WK-kwalificatie mis na een 2-1 nederlaag tegen Noorwegen. In play-offs volgt een herkansing. Terwijl de Noorse speelsters dansen in een kring, kijkt Vivianne Miedema met een lege blik naar een groepje Oranjefans op de tribune van het halfvolle stadion in Oslo. Wat een deceptie voor de regerend Europees kampioen. Met 2-1 verloren, geen directe plaatsing voor het WK van 2019 in Frankrijk maar veroordeeld tot het spelen van play-offs met vier landen om één WK-ticket. Hoe kan dat nou? De 22-jarige spits van het Nederlandse vrouwenvoetbalteam trekt voor de camera van SBS een harde conclusie. „We waren er vandaag gewoon niet.”
</doc>
<doc id="763" genre="news" gender="M">
Nike kiest partij in racismedebat
Reclame Een voormalige quarterback die boegbeeld is van protest tegen politiegeweld jegens zwarten in de VS, maakt nu reclame voor het sportmerk. Nike heeft partij gekozen in het vurige Amerikaans racismedebat – en meteen de gevolgen gevoeld: #nikeboycott was trending topic op Twitter, de aandelen van het sportmerk daalden met bijna 3 punten toen dinsdag de beurs open ging.
</doc>
<doc id="764" genre="news" gender="F">
‘Wat was Poetin van plan met die rode bosbes?’
Een nieuwe tv-show moet Poetins dalende populariteitscijfers opkrikken. De vraag is of de boze kiezer zich zand in de ogen laat strooien. Een speciale tv-show om Vladimir Poetin in het zonnetje te zetten, het lijkt overbodig in een land waar de president op handen wordt gedragen. Maar sinds de presidentiële populariteitscijfers wegens een omstreden pensioenverhoging een harde val maakten, neemt het Kremlin het zekere voor het onzekere. Vanaf deze week trakteert staatszender Rossija 1 haar trouwe kijkers iedere zondag een uur lang op exclusieve inkijkjes in het leven van de president in de show ‘Moskou, Kremlin, Poetin’ .
</doc>
<doc id="765" genre="news" gender="M">
Open access wordt verplicht in 2020
Wetenschapsbeleid Elf Europese wetenschapsfinanciers en de EU willen niet meer betalen als onderzoek achter een betaalmuur zit. Wetenschapsfinanciers uit elf Europese landen, waaronder Nederland, stellen het vanaf 2020 verplicht dat door hen betaald onderzoek gepubliceerd wordt in gratis toegankelijke open access tijdschriften. Ze hebben hun initiatief dinsdag aangekondigd.
</doc>
<doc id="766" genre="news" gender="M">
Helft meer leerlingen kiest voor duaal leren in chemiesector
Antwerpen / Berendrecht-Zandvliet-Lillo - Liefst 65 leerlingen kiezen dit schooljaar voor een opleiding duaal leren in de TSO-studierichting Chemische Procestechnieken. Dat zijn er ruim de helft meer dan vorig schooljaar en meer dan het dubbele in vergelijking met de start van duaal leren in september 2016. De Vlaamse ministers Hilde Crevits en Philippe Muyters gaven gisteren in Antwerpen de aftrap van het derde schooljaar duaal leren in de chemiesector, een initiatief waarrond intussen 5 scholen en 25 sectorbedrijven intensief samenwerken. Voor het eerst is er met Trinseo Terneuzen zelfs een onderneming uit Nederland die mee in het project stapt. In de regio ten Noorden van Antwerpen vallen vooral BASF, Evonik, Covestro, Lanxess, Ineos en Indaver op door hun deelname. Ook Pito zit als school betrokken in het initiatief.
</doc>
<doc id="767" genre="news" gender="M">
Bakkers sjoemelen met broden: vier op de tien exemplaren zijn te licht
De FOD Justitie heeft de eerste vijf maanden van dit jaar bij 138 warme bakkers controles gehouden op het gewicht en de etikettering van de verkochte broden. Daarbij werden 32 inbreuken vastgesteld. “Kan niet door de beugel”, klinkt het bij beroepsorganisatie Bakkers Vlaanderen, dat voor extra controles pleit. Zo maken sommige Limburgse bakkers zich schuldig aan broodgesjoemel, zo blijkt uit een steekproef van Het Belang van Limburg bij acht Limburgse bakkers en twee supermarkten. Vier op de tien broden bleken te licht. Wie in België brood verkoopt, moet het ministerieel besluit van 1987 betreffende de ‘controle op het gewicht van brood’ respecteren. Dat stipuleert dat het gemiddelde gewicht van broden de eerste 24 uur nadat ze uit de oven zijn gekomen niet lager mag liggen dan het gewicht waaraan ze worden verkocht. Per individueel brood mag de afwijking niet groter zijn dan vier procent. Pas na een etmaal wordt een gemiddelde afwijking van één procent getolereerd.
</doc>
<doc id="768" genre="news" gender="M">
Senioren bundelen aanbevelingen in memorandum: “Zorg voor alternatief voor gratis shuttle”
Voer een progressief seniorenbeleid. Dat is de boodschap die de leden van de Stedelijke Adviesraad voor Senioren (SARS) aan de Mechelse politici geven voor de nakende gemeenteraadsverkiezingen. De senioren bundelden hun voorstellen en aanbevelingen in een doordacht memorandum van 24 bladzijden. “We hebben er hard gewerkt en we hopen dat er iets van komt”, zegt Conny Verhaegen (80). Zo vragen ze om de oudere Mechelaars op voorhand te betrekken bij de herinrichting van de publieke ruimte.
</doc>
<doc id="769" genre="news" gender="M">
De laatste school van Limburg met uniform: “Minder keuzestress, minder pesten”
Nu de leerlingen van Don Bosco in Boxbergheide (Genk) dit schooljaar voor het eerst de klas binnenwandelen in hun dagdagelijkse kleren, is het Onze-Lieve-Vrouwlyceum in Genk de enige school van Limburg die nog een uniform verplicht. En dat is niet eens tegen de zin van veel leerlingen. “Het uniform is net de reden waarom ik voor het Lyceum gekozen heb.” Zelfs in het Genkse Lyceum – bekend van de groenblauw geruite rokjes en de witte of groene truien en kousen– zijn de strenge kledingvoorschriften in de loop der jaren versoepeld. “Meisjes mogen nu in de winter lange, zwarte broeken dragen”, zegt algemeen directeur Reinoud Vandervelden. “En in de verschrikkelijk warme periode vlak voor de zomervakantie heeft het leerlingenparlement ons de terechte vraag gesteld om kortere broeken toe te laten.
</doc>
<doc id="770" genre="news" gender="M">
Sponsortocht eindigt in ziekenhuis: quad maait Limburgse fietsers van de baan in Bastenaken
Twee Limburgse wielertoeristen die voor het goede doel op weg waren van Maasmechelen naar Gerardmer in Frankrijk, zijn maandag in de buurt van Bastenaken van de weg gemaaid door een quad. De twee liepen verwondingen aan de ruggenwervel op en moesten een nacht in het ziekenhuis verblijven. De derde diabetespatiënt zet zijn tocht verder. Carl Verschelde uit Maasmechelen, Marc Bosmans uit Heusden-Zolder en Jan Bonné uit Sint-Truiden vertrokken zondagmiddag met een grote groep sympathisanten in Eisden voor een tocht van 520 kilometer naar de Franse Vogezen. Vanaf Maastricht zette het trio hun tocht alleen verder. Op de tweede dag eindigde het avontuur voor Verschelde en Bosmans ergens bergop in de Ardennen.
</doc>
<doc id="771" genre="news" gender="M">
Met uw brood wordt gesjoemeld: vier op de tien broden te licht
De FOD Justitie heeft de eerste vijf maanden van dit jaar bij 138 warme bakkers controles gehouden op het gewicht en de etikettering van de verkochte broden. Daarbij werden 32 inbreuken vastgesteld. “Kan niet door de beugel”, klinkt het bij beroepsorganisatie Bakkers Vlaanderen, dat voor extra controles pleit. Ook sommige Limburgse bakkers maken zich schuldig aan broodgesjoemel, zo blijkt uit een steekproef van uw krant bij acht Limburgse bakkers en twee supermarkten. Vier op de tien broden bleken te licht. Wie in België brood verkoopt, moet het ministerieel besluit van 1987 betreffende de ‘controle op het gewicht van brood’ respecteren. Dat stipuleert dat het gemiddelde gewicht van broden de eerste 24 uur nadat ze uit de oven zijn gekomen niet lager mag liggen dan het gewicht waaraan ze worden verkocht. Per individueel brood mag de afwijking niet groter zijn dan vier procent. Pas na een etmaal wordt een gemiddelde afwijking van één procent getolereerd.
</doc>
<doc id="772" genre="news" gender="M">
Dieven stelen ketting die herinnert aan overleden dochtertje: "Hopelijk hebben de daders een hart"
De rondtrekkende dievenbende die maandagochtend toesloeg op verschillende plaatsen in Gingelom heeft ook een sieraad met grote emotionele waarde meegenomen. “Ze hebben een ketting gestolen met een hangertje waarop een foto van mijn overleden dochtertje Axana staat gegraveerd”, zegt Sabrina Bollen (40) uit Jeuk. “Dit doet ons heel veel pijn. Hopelijk hebben de daders een hart en brengen ze de ketting terug.” Zondagnacht probeerde een rondtrekkende dievenbende in te breken in een twintigtal huizen in Jeuk en Vorsen. Onder meer bij de ouders van Sabrina Bollen (40) in de Albert Moyaertsstraat in Jeuk maakten de dieven buit. “De dieven zijn langs de voordeur binnengedrongen en hebben het juwelendoosjes van mijn ouders leeggeroofd, terwijl ze boven lagen te slapen”, vertelt Sabrina.
</doc>
<doc id="773" genre="news" gender="M">
VN: wapenstilstand in Tripoli
Volgens de VN zijn de strijdende facties in de Libische hoofdstad een staakt-het-vuren overeengekomen. De elkaar bestrijdende milities in de Libische hoofdstad Tripoli hebben een akkoord bereikt over een wapenstilstand. De missie van de Verenigde Naties in Libië meldde dat dinsdag op Twitter.
</doc>
<doc id="774" genre="news" gender="M">
De Haringvlietdam zet je niet zomaar op een kier
Sluizen Binnenkort worden de deuren in de Haringvlietdam op een kier gezet. Goed voor de natuur. En ingrijpend voor de directe omgeving. Zout water kun je niet zomaar het land in laten stromen. Het lijkt zo eenvoudig. Doe wat Europese landen al vijftien jaar vragen en zet de sluizen van de Haringvlietdam op een kier. Zodat trekvissen heen en weer kunnen zwemmen tussen oceaan en rivieren, tot diep in Duitsland, om er te paaien. Goed voor de natuur. Waarom hebben al die kabinetten zo gedraald? Waarom moest het achttien jaar duren voordat, vermoedelijk over twee maanden, de spuisluizen dan eindelijk gedeeltelijk worden geopend?
</doc>
<doc id="775" genre="news" gender="M">
Welke jonge homo weet nog wie Will Ferdy is?
Moet ikzelf er hier dan wel een stuk over schrijven? Natúúrlijk wel, om dezelfde reden. Als homo ben je nu eenmaal betrokken partij. Het creëert verbondenheid, ­respect ook. Het is iets wat je moeilijk kunt uitleggen aan wie het niet is of niet heeft meegemaakt. (Daarom heb ik nog nooit een bevallingsprogramma besproken.
</doc>
<doc id="776" genre="news" gender="M">
Wat te verwachten van Hao Zhang, de eerste Chinees bij Standard?
Weldra sluit Hao Zhang als eerste Chinees ooit in de clubhistorie aan bij Standard. De middenvelder komt over Bejin Renhe, de club van ex-Genkspeler Ayub Masika, en sluit eerst aan bij de beloften. Een marketingtruc of maakt de 19-jarige middenvelder echt kans op aansluiting bij de eerste ploeg? “Ik verwacht niet dat we hem daar meteen zien spelen”, zegt Cédrique Tulleners. De Hasselaar is assistent-trainer bij tweedeklasser Sichuan Jiuniu. De komst van Hao Zhang kadert in een samenwerking die de Rouches in China zijn opgestart om Chinese jeugd op te leiden. Ze gaan dat doen in samenwerking met het bedrijf Starunion Sport, dat er jeugdopleidingen organiseert, en vooral via hun onlinetool ‘Belgian Football Academy’. Cao Fangfeng, CEO van de Chinese partner van Standard, liet op de aankondigende persconferentie van vorige week verstaan dat de Belgische manier van opleiden het niveau in China moet helpen verhogen.
</doc>
<doc id="777" genre="news" gender="F">
Kastanjes
De moeder van mijn beste vriend is ongeneeslijk ziek, een geliefd kinderloos stel kreeg te horen dat hun adoptie-aanvraag is afgewezen en de buren moesten hun hond laten inslapen. Omdat ik vet aardig ben maar vooral omdat ik dan niet bij mijn eigen stemming en 60-urige werkweek hoef stil te staan, rende ik de afgelopen dagen van hot naar her: leverde bloemen en kalmeringsmiddelen af, was een schouder van roestvrij staal. Vrijdagavond lag ik knock-out op de bank. De telefoon ging, mijn zus, waarom ik niet op haar appjes over The Voice Senior reageerde.
</doc>
<doc id="778" genre="news" gender="M">
KNVB schorst Twente-speler om Jong Oranje-weigering
Joël Drommel richt zich in plaats van Jong Oranje nu liever op zijn eigen club, FC Twente. Dat mag niet volgens FIFA-reglementen. FC Twente-doelman Joël Drommel mag twee wedstrijden niet voor zijn club uitkomen omdat hij niet voor Jong Oranje wilde spelen. Dat maakte voetbalbond KNVB dinsdag bekend.
</doc>
<doc id="779" genre="news" gender="M">
OPCW: 44-jarige Britse vrouw stierf inderdaad door Novitsjok
De aangetroffen stof was daarnaast chemisch identiek aan de variant waarmee Sergej Skripal en zijn dochter in maart werden vergiftigd. De 44-jarige Dawn Sturgess werd inderdaad vergiftigd door Novitsjok. Het gif was daarnaast chemisch identiek aan het gif waarmee de Russische ex-spion Sergej Skripal en zijn dochter Joelia begin maart werden vergiftigd. Dat stelt de Organisatie voor het Verbod op Chemische Wapens (OPCW) dinsdagavond in een persbericht .
</doc>
<doc id="780" genre="news" gender="F">
De V&D-webwinkel hoeft niet  hip te zijn
De failliete V&D gaat weer open, maar alleen online. De vijf eigenaren geloven nog in het merk dat „staat voor Nederlandse historie”. Wie heeft de failliete warenhuizen van V&D gemist? Genoeg mensen, denkt een clubje van vijf mannen, om het merk terug te brengen als webwinkel. Sinds woensdag is V&D weer in leven, nu als online warenhuis.
</doc>
<doc id="781" genre="news" gender="M">
NRC checkt: ‘Automobilist rijdt steeds vaker onverzekerd’
Dat schreef de Telegraaf op 10 augustus. Steeds meer automobilisten rijden onverzekerd rond, volgens de Telegraaf . De krant schrijft de toename toe aan het feit dat verzekeraars mensen met een strafblad weren als klant. Deze categorie autogebruikers zou nog maar bij één verzekering terecht kunnen: De Vereende. Maar die heeft haar premies dermate verhoogd, dat veroordeelde automobilisten ervoor zouden kiezen dan maar onverzekerd de weg op te gaan. Dit brengt grote risico’s met zich mee: wanneer een onverzekerde auto schade veroorzaakt, wordt het voor het slachtoffer lastig iets te claimen.
</doc>
<doc id="782" genre="news" gender="M">
Groen-sp.a wil "moeheid in huidige meerderheid" doorbreken
Lijsttrekster Hilde Van Laere, tijdelijk op krukken, steekt haar enthousiasme niet onder stoelen of banken. "We hebben er zeker goesting in, ik denk dat de tijdsgeest voor een kleine partij als de onze ideaal is, en dat er zeker een maatschappelijk draagvlak is voor ons ideeëngoed. Dat laat het beste verhopen voor 14 oktober. We zullen pas tevreden zijn als we twee zetels halen in de nieuwe gemeenteraad." Van Laere geeft toe dat een lijst volkrijgen niet zo eenvoudig is. "Het evenwicht mannen-vrouwen is een goede zaak, maar in de praktijk is het moeilijk om vrouwen op de lijst te krijgen. Er is bij veel mensen sympathie en overtuiging, maar daarom is het nog niet vanzelfsprekend dat je die mensen ook effectief op de lijst krijgt. Het échte engagement is soms nog een drempel." Opvallend is ook dat Groen-sp.a nagenoeg geen jonge kandidaten - beneden de 40 - over de streep heeft kunnen trekken. De opvallendste en bekendste Lochristinaar die zich politiek engageert voor Groen-sp.a is BV-fotograaf Filip Naudts (49). "Ik heb het nooit onder stoelen of banken gestoken dat ik al altijd Groen gestemd heb, mensen weten dat van mij", vertelt hij. "Al had men daar de laatste tijd misschien een verkeerd beeld van omdat ik beroepshalve N-VA-burgemeesters heb gefotografeerd." Naudts zegt dat hij nooit eerder politiek werd benaderd in Lochristi. "Hilde belde mij nu zelf, en ik heb haar niet meer dan vier uur bedenktijd gevraagd. Groen-sp.a verdient volgens mij zeker twee zetels in de gemeenteraad hier", stelt hij. Groen-sp.a focuste bij de voorstelling vooral op klimaat en energie: het kartel wil een tweede burgemeestersconvenant en wil van Lochristi een klimaatneutrale gemeente maken. Dat thema is dan weer onlosmakelijk verbonden met het mobiliteitsverhaal. Voetgangers en fietsers moeten comfort krijgen, en het openbaar vervoer moet efficiënter worden. Mobiliteit is op zijn beurt nauw gelinkt met ruimtelijk beleid, meent het groenrode kartel dat ook de stem van adviesraden luider wil laten klinken. "We merken dat de meerderheid de voorbije jaren ook uit onze ideeën heeft geput, met standpunten die eerder lijnrecht tegenover die van henzelf stonden", aldus Dimitri Van den Bossche. "Wij hebben nog veel meer ideeën, en willen die het liefst gerealiseerd zien door zelf het beleid mee te sturen."
</doc>
<doc id="783" genre="news" gender="M">
Omleiding voor herstelling kruispunt Stoopkensstraat
Hoegaarden - Op donderdag 6 september start de aannemer met de herstelling van de verzakking op het kruispunt Stoopkensstraat - Dumontstraat. Tot en met 11 september is geen doorgaand verkeer mogelijk. De verzakking op het kruispunt doet zich voor voor de poort van de brouwerij. Stoopkensstraat - Dumontstraat. De herstelling zal volgende week dinsdag de doorgang verhinderen. Het verkeer van uit Tienen rijdt om via de Kalverstraat en de Gasthuisstraat. Vanuit Hauthem gaat het langs de Gasthuisstraat, het Gemeenteplein en de Tommestraat.
</doc>
<doc id="784" genre="news" gender="M">
CBS: Huurprijzen stijgen sneller dan vorig jaar
De huren van woningen van sociale huurders stegen met 3,3 procent het hardst, meldt het CBS. De woninghuren stijgen dit jaar harder dan vorig jaar. De huren stegen vanaf juli 2018 met 2,3 procent ten opzichte van 2017, blijkt uit nieuwe cijfers van het CBS. Vanaf 2017 stegen de huren nog met 1,6 procent ten opzichte van 2016.
</doc>
<doc id="785" genre="news" gender="F">
Gratis wifi in stadskern moet Halle aantrekkelijker maken voor shoppers
Binnenkort zal iedereen die Halle bezoekt in de stadskern gratis gebruik kunnen maken van een wifi-verbinding. De stad doet deze investering om de aantrekkingskracht van het centrum voor bezoekers te vergroten.  Binnenkort zal iedereen die Halle bezoekt in de stadskern gratis gebruik kunnen maken van een wifi-verbinding. De stad doet deze investering om de aantrekkingskracht van het centrum voor bezoekers te vergroten. “Halle is dé winkelstad bij uitstek in de regio Pajottenland en Zennevallei, met vernieuwde winkelstraten en een opgeknapt stadscentrum. Maar om mensen te blijven lokken naar onze stad om er te shoppen, de horeca te bezoeken of uit toeristisch oogpunt, moeten we het stadscentrum nog aantrekkelijker maken. Gratis wifi in het commerciële hart van de stad kan hierbij helpen”, aldus schepen van Lokale Economie Eddy Buelinckx (Open VLD).
</doc>
<doc id="786" genre="news" gender="M">
La Terrasse staat al  twee jaar op instorten
Hoeilaart -  Sinds maart 2016 heeft Hoeilaart het voetpad aan het voormalige restaurant ‘La Terrasse’ met hekken afgesloten wegens instortingsgevaar. Twee jaar later is het pand nog steeds in dezelfde staat, omgeven door onkruid, ongedierte en met gebarsten gevel.  Sinds maart 2016 heeft Hoeilaart het voetpad aan het voormalige restaurant ‘La Terrasse’ met hekken afgesloten wegens instortingsgevaar. Twee jaar later is het pand nog steeds in dezelfde staat, omgeven door onkruid, ongedierte en met gebarsten gevel. “Reeds in oktober 2017 bracht ik deze onveilige situatie ter sprake op de vergadering van de gemeentelijke verkeerscommissie”, vertelt gemeenteraadslid Wim Laureys (CD&V). Vorige week kwam die verkeerscommissie voor het eerst dit jaar opnieuw samen en bracht gemeenteraadslid Laureys het probleem opnieuw ter sprake. “Het gemeentebestuur kon niet meedelen welk initiatief zij sinds 2016 heeft ondernomen om de eigenaar aan te porren zijn gebouw veiliger te maken”, zegt Laureys.
</doc>
<doc id="787" genre="news" gender="F">
Project met 25 nieuwe sociale woningen kost 3,8 miljoen euro
Gooik / Leerbeek -  De inwoners van Leerbeek kregen de kans om de werf van het sociale woonproject Kwadebeek te bezoeken. De Gewestelijke Maatschappij voor de Volkshuisvesting uit Sint-Pieters-Leeuw bouwt daar momenteel 25 nieuwe sociale woningen.  De inwoners van Leerbeek kregen de kans om de werf van het sociale woonproject Kwadebeek te bezoeken. De Gewestelijke Maatschappij voor de Volkshuisvesting uit Sint-Pieters-Leeuw bouwt daar momenteel 25 nieuwe sociale woningen. “Het project Kwadebeek langs de Kwadebeekstraat in Leerbeek is een gecombineerd woonproject met tien sociale huurappartementen, waarvan er vijf zijn aangepast voor rolstoelgebruikers, en vijftien koopwoningen met elk een eigen tuin”, zegt Mark Paesmans, directeur van de sociale huisvestingsmaatschappij.
</doc>
<doc id="788" genre="news" gender="M">
Brussels Airport is NO DRONE ZONE
Steenokkerzeel / Machelen / Zaventem -  Drones gebruiken in de nabijheid van Brussels Airport is verboden. Toch werden dit jaar al zes incidenten met drones gemeld en dus liet Brussels Airport Company grote ‘No Drone Zone’-borden plaatsen rondom haar terreinen.  Drones gebruiken in de nabijheid van Brussels Airport is verboden. Toch werden dit jaar al zes incidenten met drones gemeld en dus liet Brussels Airport Company grote ‘No Drone Zone’-borden plaatsen rondom haar terreinen. Brussels Airport Company en Belgocontrol binden samen de strijd aan tegen drones. Net zoals in alle andere luchthavenzones geldt er ook een totaalverbod op het gebruik van drones in de omgeving van Brussels Airport. Maar blijkbaar is niet iedereen daarvan op de hoogte, want dit jaar liepen al zes meldingen binnen van drones boven het luchthaventerrein. Dat is al twee meer dan de vier meldingen in 2017. In 2016 waren er elf incidenten.
</doc>
<doc id="789" genre="news" gender="M">
Kieskoorts stijgt tot ongeziene hoogte
De gemeenteraadsverkiezingen zijn nog ruim een maand veraf, maar de kieskoorts in Meise bereikt nu al een ongeziene hoogte. Roger Heyvaert (LB+) diende bij de politie een klacht in tegen Luc Goeman (PRO Meise-Wolvertem) wegens een vermeende poging tot aanrijding. “Volledig uit de lucht gegrepen”, reageert Goeman verbolgen.  De gemeenteraadsverkiezingen zijn nog ruim een maand veraf, maar de kieskoorts in Meise bereikt nu al een ongeziene hoogte. Roger Heyvaert (LB+) diende bij de politie een klacht in tegen Luc Goeman (PRO Meise-Wolvertem) wegens een vermeende poging tot aanrijding. “Volledig uit de lucht gegrepen”, reageert Goeman verbolgen. Dat de politici in Meise van zes verschillende lijsten nerveus rondlopen, is een understatement. Begin deze week zijn verkiezingsborden aan de Temsesteenweg door vandalen afgebroken. Oud-burgemeester Roger Heyvaert (Lijst Burgemeesters/LB+): “Het gaat om een bord van Ella De Neve (Open VLD), die voor de provincieraad opkomt, maar we voeren samen campagne. Jo Van Den Brande, Gunther Van Doorslaer en ikzelf (allen LB+) plaatsten een bord erbij.
</doc>
<doc id="790" genre="news" gender="M">
Feldheim breidt uit naar tweedaagse met twee podia
Zaventem -  Feldheim, het elektrofeestje aan het Feldheimpark in Zaventem, lokte vorig jaar 1.250 festivalgangers. Een succes en dus besloot de organisatie het aantal podia en dagen te verdubbelen. Feldheim vindt plaats op 7 en 8 september.  Feldheim, het elektrofeestje aan het Feldheimpark in Zaventem, lokte vorig jaar 1.250 festivalgangers. Een succes en dus besloot de organisatie het aantal podia en dagen te verdubbelen. Feldheim vindt plaats op 7 en 8 september. De vzw Deboite, organisator van Feldheim, pompt dit weekend opnieuw zwoele beats door het Feldheimpark in Zaventem tijdens de derde editie van hun elektrofestival. Het festival ontsproot aan het creatieve brein van vier vrienden – Mikaël Vandeskelde, Linus Artois, Koen de Leest en Yaël Rennen – die elkaar leerden kennen bij de scouts van Zaventem. Al wordt Koen De Leest, die een wereldreis aan het maken is, tijdens deze editie vervangen door Niel Vandervelde en Johan Debruyne.
</doc>
<doc id="791" genre="news" gender="M">
Sara en Marijke willen duizend Zemstenaars zwerfvuil laten rapen
Sara Pieters en Marijke Pots zijn buurvrouwen met een gemeenschappelijke missie. Ze storen zich mateloos aan het afval en zwerfvuil in de wegbermen. Tijdens de World Cleanup Day willen ze 1.000 Zemstenaars de straat op om afval te rapen.  Sara Pieters en Marijke Pots zijn buurvrouwen met een gemeenschappelijke missie. Ze storen zich mateloos aan het afval en zwerfvuil in de wegbermen. Tijdens de World Cleanup Day willen ze 1.000 Zemstenaars de straat op om afval te rapen. “Langs de wegen waar ik ga joggen, ligt vaak afval”, zegt Sara, “en daar word ik niet vrolijk van. Wandelaars en fietsers gooien er schaamteloos hun blikjes en snackverpakkingen weg. In een opwelling heb ik eens vrachtwagenchauffeurs terechtgewezen. Hun reactie was positief, maar het had ook slecht kunnen aflopen. Dat doe ik dus niet meer, maar ik ga wel geregeld vuil rapen.” Doos onder kinderwagen Marijke heeft dezelfde ervaringen.
</doc>
<doc id="792" genre="news" gender="M">
“KMSKA krijgt brandveiligheid van het hoogste niveau”
Antwerpen -  In Rio de Janeiro is het Nationaal Museum compleet afgebrand. Maar 10 procent van de 20 miljoen stukken hebben het overleefd. Het Koninklijk Museum voor Schone Kunsten Antwerpen (KMSKA) verbouwt op dit moment aan haar imposante gebouw uit 1890. Het neemt stappen om een soortgelijke ramp 8200 schilderijen, beelden, tekeningen en prenten van onder andere Rubens en Ensor te besparen.  In Rio de Janeiro is het Nationaal Museum compleet afgebrand. Maar 10 procent van de 20 miljoen stukken hebben het overleefd. Het Koninklijk Museum voor Schone Kunsten Antwerpen (KMSKA) verbouwt op dit moment aan haar imposante gebouw uit 1890. Het neemt stappen om een soortgelijke ramp 8200 schilderijen, beelden, tekeningen en prenten van onder andere Rubens en Ensor te besparen. “Een van de belangrijkste motieven om het Koninklijk Museum voor Schone Kunsten te verbouwen was de brandveiligheid.”, vertelt Carmen Willems, zakelijk directeur van het museum. In 2011 zijn die werken gestart. “Het was lang geleden dat er iets op dat vlak ondernomen was, dus de veiligheid was achterhaald.” Door de huidige aanpak zal het museum dus bestendiger zijn tegen branden. “De aannemer gebruikt materialen die brandvertragend werken”, zegt Willems.
</doc>
<doc id="793" genre="news" gender="M">
De vechtjas in Birger Verstraete: doorgestuurd bij Club Brugge, nu Rode Duivel
Vorige vrijdag trokken niet alleen de ouders van Hans Vanaken een flesje open om de selectie van hun zoon te vieren. Ook in Oostende weerklonk een plop omdat Birger Verstraete zich Rode Duivel mag noemen. Dat mag ook na een loopbaan gekenmerkt door vallen en opstaan. “Als Birger vroeger twee goeie matchen speelde, voelde hij zich de man”, zegt zijn stiefpapa, die tegelijk zijn mental coach blijkt.  Vorige vrijdag trokken niet alleen de ouders van Hans Vanaken een flesje open om de selectie van hun zoon te vieren. Ook in Oostende weerklonk een plop omdat Birger Verstraete zich Rode Duivel mag noemen. Dat mag ook na een loopbaan gekenmerkt door vallen en opstaan. “Als Birger vroeger twee goeie matchen speelde, voelde hij zich de man”, zegt zijn stiefpapa, die tegelijk zijn mental coach blijkt. Rode Duivel worden op je 24ste, nadat je bent doorgestuurd door Club Brugge, wat zegt dat over een carrière? ­Alleszins niet dat je geen talent hebt. Birger Verstraete was veelvuldig jeugdinternational en kon in zijn jeugd rekenen op belangstelling van de grote clubs. Als kind uit de schaduw van het vroegere Albertparkstadion, bestond zijn leven uit voetballen, bij KV Oostende en op het strand. “Birger was een talent dat altijd een jaar hoger speelde, maar laat matuur werd.
</doc>
<doc id="794" genre="news" gender="M">
Bondscoach Roberto Martinez ziet niks dan voordelen aan gloednieuwe Nations League
Komende dinsdag start voor België een gloednieuwe internationale competitie: de UEFA Nations League. Nóg een competitie erbij, horen we sommigen al zeggen. Maar voor Roberto Martinez kan de pret niet op. “Dit is echt wat we nodig hadden”, jubelt onze bondscoach.  Komende dinsdag start voor België een gloednieuwe internationale competitie: de UEFA Nations League. Nóg een competitie erbij, horen we sommigen al zeggen. Maar voor Roberto Martinez kan de pret niet op. “Dit is echt wat we nodig hadden”, jubelt onze bondscoach. Competitie, beker, Champions League, Europa League, WK, EK, Copa America, Afrika Cup, Confederations Cup, straks wellicht een heus WK met 24 clubteams: het is veel, heel veel. Nu komt er nog een European Nations Cup bij. Dat terwijl de spelers en vooral hun clubs, die de spelers betalen, nu al klagen over een overtal aan wedstrijden en competities. Roberto Martinez stelt zich daar recht tegenover. Hij is een fan van de nieuwe landencompetitie. “Dit was nodig, ik vind dit 100 procent positief”, aldus Martinez. “Ik zal je uitleggen waarom. Als bondscoach werk ik met spelers die wekelijks belangrijke wedstrijden spelen voor hun clubs. Soms neem ik die spelers weg om wedstrijden te spelen met het nationale elftal. Ik kan heel goed begrijpen dat die clubs zich afvragen waarmee we bezig zijn als het een vriendschappelijke wedstrijd betreft. Dat gaat over weinig. Er zijn ook maar weinig mensen gebaat met die vriendschappelijk interlands. De clubs niet, de spelers niet en ook het publiek niet. Voor een supporter is spelen voor de winst cruciaal. In een vriendenmatch is dat niet essentieel. Het is ook voor spelers moeilijk om zich te forceren om in vriendschappelijke wedstrijden tot het uiterste te gaan. Nu gaat het er elke wedstrijd om: je kunt promoveren, degraderen of je zelfs kwalificeren voor het EK. ” Druk programma Martinez gaat door. “Door de oprichting van de Na­tions League wordt het aantal wedstrijden op zich niet vermeerderd, wel het aantal vriendenmatchen drastisch verminderd. Het aantal matchen dat om niets draait, verdwijnt bijna helemaal. Vrijdag spelen we tegen Schotland inderdaad een oefenduel, maar dat geldt als voorbereiding op de wedstrijd van dinsdag tegen IJsland, een wedstrijd die door die Nations League wél heel belangrijk is. Anders zaten we nu weer vriendenmatchen te spelen. Misschien moet er hier en daar nog wat worden, maar het idee achter de Nations League is honderd procent positief: alleen nog wedstrijden met inzet. Daarvoor staan de clubs hun spelers wel af. En we moeten ook denken aan de spelers. Denk je dat zij het leuk vinden om in hun drukke programma nog oefenwedstrijden te spelen? Neen, zij spelen ook liever matchen met inzet. Wel, die krijgen ze nu. Elke speler wil vooruit en dat gebeurt niet door vriendenmatchen te spelen. Daar doet de Na­tions League zijn werk.” Ook leuk voor San Marino Martinez ziet nog voordelen. “Het is in dit toernooi gedaan met het spelen tegen kleinere landen waarmee het verschil veel te groot is. Ook daar heeft niemand wat aan. De landen niet en de spelers ook niet. Nu wordt elke keer als een speler voor de nationale ploeg wordt opgeroepen een belangrijke wedstrijd tegen een gelijkwaardige tegenstander gespeeld. Ook voor de kleine landen. Een team als Gibraltar kan nu ook winnen. San Marino-Andorra is voor de mensen daar heel interessant. Ook de fans van die nationale ploegen kunnen nu een wedstrijd volgen in de hoop dat hun team gaat winnen. Je moet dit een kans geven. Ik verwacht alvast dat dit heel succesvol wordt.” Het hoeft geen betoog dat Martinez voor die Nations League razend ambitieus is. Winst betekent een trofee in de kast, het levert een rechtstreeks ticket voor het EK op en 7,5 miljoen euro in de bondskas. “We willen dat natuurlijk winnen. Als je dat doet, zit je op de goede weg. Het past ook in onze strategie om de winnaarsmentaliteit nog meer in de selectie te pompen. Ik heb nog nooit gezien dat er geen motivatie was in deze groep. Niemand zal nu een stap willen terugzetten. We gaan dus voor winst in die Nations League. Uiteraard.”
</doc>
<doc id="795" genre="news" gender="M">
COMMENTAAR. Onze chef voetbal laat zijn licht schijnen over de waarde en de impact van de Nations League
De wedstrijd tegen IJsland, volgende week dinsdag, is de eerste interland van de Rode Duivels in het kader van de Nations League, een nieuwe landencompetitie in het leven geroepen door UEFA. Onze chef voetbal Ludo Vandewalle legt de voor- en nadelen naast elkaar.  De wedstrijd tegen IJsland, volgende week dinsdag, is de eerste interland van de Rode Duivels in het kader van de Nations League, een nieuwe landencompetitie in het leven geroepen door UEFA. Onze chef voetbal Ludo Vandewalle legt de voor- en nadelen naast elkaar. Hebt u het al begrepen, het opzet van de nieuwe Nations League? Nog niet? Lees het nog een keer. Het is nieuw en onbekend, maar zó moeilijk is het nu ook weer niet. De tegenstanders van de Nations League verwijzen naar de zogenaamd ingewikkelde format om de nieuwe landencompetitie te hekelen, maar dat gebeurde in het begin met de Champions League ook. 26 jaar later blijkt dezelfde Champions League de koe met de gouden horens voor de Europese voetbalbond UEFA.
</doc>
<doc id="796" genre="news" gender="F">
“Politiek is niet langer een debat tussen verschillende meningen, maar een epische strijd tussen Goeden en Slechten”
Goed nieuws! Opmerkelijk veel politici hebben de voorbije dagen verklaard dat ze zich niet zullen verlagen tot het ­niveau van een roddeltante. Helaas deden ze dat te midden van een debat dat ze eerst zelf tot dat van roddeltantes verlaagd hebben. Over de Antwerpse war on drugs valt ongetwijfeld een interessant en genuanceerd debat te voeren. De halfbakken insinuaties over wie drugs op zak zou hebben of wie zelf in de zak van de maffia zit, zijn daar hoegenaamd niet het boeiendste aspect van. Laat staan wie waar zijn vis koopt. Tenzij dan voor roddeltantes.  Goed nieuws! Opmerkelijk veel politici hebben de voorbije dagen verklaard dat ze zich niet zullen verlagen tot het ­niveau van een roddeltante. Helaas deden ze dat te midden van een debat dat ze eerst zelf tot dat van roddeltantes verlaagd hebben. Over de Antwerpse war on drugs valt ongetwijfeld een interessant en genuanceerd debat te voeren. De halfbakken insinuaties over wie drugs op zak zou hebben of wie zelf in de zak van de maffia zit, zijn daar hoegenaamd niet het boeiendste aspect van. Laat staan wie waar zijn vis koopt. Tenzij dan voor roddeltantes. Net als bij de vorige campagnes lijkt er telkens weer een grens verlegd te worden. Politiek is nooit een stiel voor blozende maagden geweest, maar campagnes volgen een beetje het ritme van oververhitte zomers: elke keer lijkt het nog net iets erger dan de vorige keer te worden. Met nog veertig dagen te gaan, wordt alvast een toon gezet die in Vlaanderen redelijk ongezien is. Toenemende personalisatie van de politiek zal daar zeker een rol in spelen.
</doc>
<doc id="797" genre="news" gender="F">
Waarom de staatsbon de laagste opbrengst ooit binnenhaalt
De laatste staatsbon heeft de laagste opbrengst ooit opgeleverd: amper 2,299 miljoen euro. Nochtans is dat de enige manier voor de Belgische overheid om geld te lenen bij privé-investeerders. U en ik dus. Brengt dat België in de problemen? Vier vragen beantwoord door insiders.  De laatste staatsbon heeft de laagste opbrengst ooit opgeleverd: amper 2,299 miljoen euro. Nochtans is dat de enige manier voor de Belgische overheid om geld te lenen bij privé-investeerders. U en ik dus. Brengt dat België in de problemen? Vier vragen beantwoord door insiders. Ooit was het anders: eind 2011 haalde de zogenaamde Leterme-staatsbon nog 5,72 miljard euro op, al had die wel erg mooie voorwaarden. De meest recente bon – die je kon kopen van 24 augustus tot 3 september – klokt af op amper 2,299 miljoen euro. Dat blijkt uit ­cijfers van het Agentschap van de Schuld. Het is meteen de laagste opbrengst ooit voor een staatsbon. Dat komt door de lage rentevoet.
</doc>
<doc id="798" genre="news" gender="M">
Analyse. De campagne is nog maar net begonnen en lijkt al een strijd op leven en dood: “Dit zou wel eens de vuilste ooit kunnen worden”
De zomervakantie is nauwelijks voorbij of de campagne voor de lokale verkiezingen – en die van 2019 – is al in alle ­hevigheid losgebarsten. Met frontale en persoonlijke aanvallen en insinuaties. “Dit zou weleens de vuilste campagne ooit kunnen worden”, zegt columnist en ­ex-spindoctor Noël Slangen.  De zomervakantie is nauwelijks voorbij of de campagne voor de lokale verkiezingen – en die van 2019 – is al in alle ­hevigheid losgebarsten. Met frontale en persoonlijke aanvallen en insinuaties. “Dit zou weleens de vuilste campagne ooit kunnen worden”, zegt columnist en ­ex-spindoctor Noël Slangen. Wie nog mocht twijfelen of er straks verkiezingen zijn, weet het nu zeker. En dat ligt niet alleen aan de vele verkiezingsborden die overal in Vlaanderen opduiken. Ook in de media laten de politieke kopstukken van zich horen. En hoe. Vorige vrijdag stelde staatssecretaris en Antwerps lijsttrekker Philippe De Backer (Open VLD) nog dat Bart De Wever (N-VA) emotioneel ongeschikt is om Antwerpen te leiden.
</doc>
<doc id="799" genre="news" gender="M">
‘Moeilijkste directeur van het land’ keert terug naar school en voltallig personeel meldt zich ziek
Adinkerke / De Panne -  In elke school waar hij heeft gewerkt, waren er problemen met Thiéry T. als directeur. Hij zou zijn personeel bedreigen, onder druk zetten en is “absoluut onbekwaam”. Toch stond hij gisteren weer voor de deur van zijn oude school in De Panne. “We hebben geen andere keuze, hij is vastbenoemd”, zegt het schoolbestuur. Het voltallige personeel meldde zich prompt ziek.  In elke school waar hij heeft gewerkt, waren er problemen met Thiéry T. als directeur. Hij zou zijn personeel bedreigen, onder druk zetten en is “absoluut onbekwaam”. Toch stond hij gisteren weer voor de deur van zijn oude school in De Panne. “We hebben geen andere keuze, hij is vastbenoemd”, zegt het schoolbestuur. Het voltallige personeel meldde zich prompt ziek. Een kwartier heeft de eerste werkdag van Thiéry T. als directeur van het Centrum voor Volwassenenonderwijs (CVO) in De Panne geduurd. Na een omzwerving van twee jaar in het Limburgse onderwijs stond hij gisteren weer in zijn oude school. Maar het was een koude douche, want de zeventien aanwezige personeelsleden hadden afgesproken dat ze zich onmiddellijk ziek zouden melden. “We voelden ons ook echt onwel door zijn aanwezigheid”, zegt één van hen – sommige andere personeelsleden hadden zich al eerder ziek gemeld. ­T. kon niet anders dan de school tijdelijk te sluiten. Schrikbewind Zijn komst riep bij het personeel demonen op uit zijn vorige periode als directeur. “Hij voerde toen een waar schrikbewind”, zeggen ze. In de klachtenbrieven uit die periode hebben ze het onder meer over “vriendjespolitiek”, “het bedreigen van personeelsleden” en “maatregelen lanceren ­zonder overleg met de belanghebbenden”. Die brieven vielen toen in dovemansoren. Maar twee schooljaren geleden leek het probleem zichzelf op te lossen. T. trouwde met een Limburgse en ging aan de slag als algemeen directeur van de scholengroep Limburg. Veel verder van De Panne kon hij niet zitten. “Maar zo’n goede oplossing blijkt dat nu toch niet te zijn”, zegt Véronique De Merlier, algemeen directeur van de Scholengroep Westhoek, waaronder het CVO Cervo valt. Want ­Thiéry T. was ook in Hasselt met Jan en alleman in conflict gekomen, en rond Nieuwjaar werd hij er ontslagen. “Hij was niet meer gedragen door het personeel”, heette het officieel. Extra directiefunctie “Daarop heeft hij zijn functie hier in De Panne weer op­geëist”, zegt De Merlier. “Sindsdien zijn we op zoek naar een oplossing, maar er valt helaas niet aan te ontsnappen. We zijn al maandenlang alle mogelijke opties aan het bekijken. Maar hij is vastbenoemd als directeur van het CVO, en dus heeft hij recht op die functie.” In zulke gevallen is de oplossing weleens om een extra ­directiefunctie te creëren waardoor hij niet met personeel in contact komt. “Maar dat wilde ik niet”, zegt De Merlier. “Dat is niet fair tegenover de anderen.” Er zal op een of andere manier toch een oplossing moeten komen, want het personeel is van plan om ziek thuis te blijven zolang hun directeur daar nog is. Bovendien begint volgende week het schooljaar in het volwassenenonderwijs. Dan komt de rest van het (onderwijzend) personeel terug, net als de cursisten. Over de manier waarop T. in het verleden is benoemd, geeft de scholengroep Westhoek geen informatie. Hij is in ieder geval niet aan zijn proefstuk toe. Vooraleer hij in De Panne en Hasselt werkte, was hij directeur van een basisschool in Moorslede. Daar moest hij vertrekken na klachten van het personeel over “narcisme” en “absolute onbekwaamheid”. Thiéry T. zelf wil niet reageren. Er is een groot verschil in sociale bescherming tussen onderwijspersoneel zonder vaste benoeming en collega’s die wel vast benoemd zijn. Zo is de ontslagprocedure voor een vast benoemde leraar of directeur heel omslachtig. De minister van Onderwijs, Hilde Crevits (CD&V), kondigde bij het ­begin van dit schooljaar aan dat ze de evaluatie van vastbenoemde leraren wil bijsturen. “Enerzijds moet je de leerkrachten natuurlijk voldoende bescherming bieden, zodat ze niet willekeurig ontslagen worden”, aldus Crevits. “Maar anderzijds ­horen we soms klachten van directies die zeggen dat het bijna onmogelijk is om een vastbenoemde leraar te ontslaan. Dus moeten we die procedure eens grondig ­bekijken en zo nodig aanpassingen doen.” Nu worden vastbenoemde leraren nauwelijks ontslagen. Uit cijfers van Crevits blijkt dat het ongeveer om 25 leraren per jaar gaat. Dat is minder dan 0,02 procent van het totaal aantal vastbenoemden.
</doc>
<doc id="800" genre="news" gender="M">
Meest omstreden boek ter wereld opnieuw verkrijgbaar: ‘Mein Kampf’ in Vlaamse boekhandels
Vanaf vandaag te krijgen bij de boekhandelaar: de Nederlandstalige versie van Mein Kampf van Adolf Hitler: Mijn Strijd . Een verantwoorde versie met wetenschappelijke kanttekeningen. De ­publicatie komt er met de goedkeuring van de Joodse gemeenschap. “Wie dat wilde, kon het boek toch al lezen. Dan is het beter dat die onzin doorprikt wordt.”  Vanaf vandaag te krijgen bij de boekhandelaar: de Nederlandstalige versie van van Adolf Hitler: . Een verantwoorde versie met wetenschappelijke kanttekeningen. De ­publicatie komt er met de goedkeuring van de Joodse gemeenschap. “Wie dat wilde, kon het boek toch al lezen. Dan is het beter dat die onzin doorprikt wordt.” Uitgever Mai Spijkers van Prometheus noemt het boek met de slechtste reputatie en beruchtste auteur aller tijden. En toch wilde hij het boek, waarin Hitler bijna 100 jaar geleden zijn ideeën over Duitsland, ras en politiek uit de doeken deed, per se publiceren. Spijkers steekt niet onder stoelen of banken dat voor een uitgever het commer­cieel belang hierin meespeelt. De eerste druk krijgt heel wat aandacht. wordt meteen uitgebracht in een oplage van 10.000 exemplaren, waarvan 1.500 boeken al op weg zijn naar de boekhandels in Vlaanderen. Maar er is meer dan de verkoopcijfers. “Vanaf het moment dat de rechten werden vrijgegeven, broedde ik op dit plan. Ik zie het ook een beetje als mijn missie om het gedachtegoed van de nazistische leider van wetenschappelijke context te voorzien en in een verantwoorde versie uit te brengen”, zegt de Nederlandse uitgever. Dus schreef historicus Willem Melching 27 inleidingen, op alle hoofdstukken: om leugens aan te tonen, om te wijzen op wat de toekomstige Führer niét schrijft in zijn werk, om de woorden in hun historische context te plaatsen en structuur in de ideologie te brengen. “Ik laat de lezer kennismaken met dit belangrijke historische werk dat zo centraal staat in de geschiedenis van de 20ste eeuw. Ik wil dat ze kunnen oordelen over een boek en het gedachtegoed van Hitler. Dat kun je niet als je een boek verbiedt. Denkbeelden onderdrukken leverde in de hele geschiedenis nog nooit iets op.” Brainwashen Zelfs de Joodse gemeenschap in ons land heeft geen probleem met deze uitgave. Ze zijn tevreden dat verschijnt mét historische uitleg. “ zal door de wetenschappelijke context net het tegenovergestelde doen dan haat zaaien en de mensen brainwashen”, zegt Michael Freilich van . “Mensen zullen eindelijk mythes als het Joodse wereldcomplot en de machtige Joodse lobby kunnen doorprikken.” Toch is er enige voorzichtigheid bij de lezer en de handelaar. De 20 exemplaren in Het Paard van Troje in Gent bleven voorlopig onaangeroerd. Ook de boekhandelaar zelf wilde liever niet herkenbaar gefotografeerd worden met het werk. Bij De Standaard Boekhandel zullen ze enkel in hun wetenschappelijke winkels in de universiteitssteden leggen. “Al kunnen de andere vestigingen het boek wel bestellen”, klinkt het bij woordvoerder Julie Stordiau. “Het liep in Nederland ook eerst stroef”, zegt de uitgever. “Sommige mensen vroegen zich af waarom we het boek van Hitler moesten oprakelen. Tot ze onze bedoeling hoorden.”
</doc>
<doc id="801" genre="news" gender="M">
Een uniform ouderwets en voorbijgestreefd? Deze scholen houden er hardnekkig aan vast. “Helpt om onze leerlingen discipline bij te brengen”
Sint-Katelijne-Waver / Wetteren / Ekeren / Genk -  Na zestig jaar hangt de Genkse school Don Bosco het uniform aan de haak. Voorbijgestreefd, vond een meerderheid van leerlingen, leerkrachten en ouders. Toch zijn schooluniformen verre van afgeschreven. Nog minstens twintig Vlaamse scholen houden eraan vast. “Ze helpen om onze leerlingen discipline bij te brengen”, zegt directrice Kathleen Bruggeman van Mariagaard in Wetteren.  Na zestig jaar hangt de Genkse school Don Bosco het uniform aan de haak. Voorbijgestreefd, vond een meerderheid van leerlingen, leerkrachten en ouders. Toch zijn schooluniformen verre van afgeschreven. Nog minstens twintig Vlaamse scholen houden eraan vast. “Ze helpen om onze leerlingen discipline bij te brengen”, zegt directrice Kathleen Bruggeman van Mariagaard in Wetteren. Legerprints, gescheurde jeans en kleurrijke shirts. Totale anarchie op de speelplaats van de middelbare school Don Bosco in Genk. Toch in vergelijking met vorig schooljaar, want de directie besloot om komaf te maken met het traditionele uniform. “We moesten nieuwe rokken laten maken omdat onze stock uitgeput was”, zegt directrice Marleen Billen. “Dat was voor ons het moment om het hele systeem in vraag te stellen.
</doc>
<doc id="802" genre="news" gender="M">
Els De Schepper wil met BV’S taboe doorbreken met nieuwe single: “Ik verloor mijn eerste liefde door zelfdoding”
De nieuwe single van Els De Schepper is een van de belangrijkste nummers die ze ooit schreef, zegt de comédienne. Met ‘Noodrem’ wil ze het taboe op zelfdoding doorbreken. Meer dan 30 BV’s hebben meegewerkt aan de song en de videoclip. Ook de Zelfmoordlijn is betrokken. “We hebben het zo goed in Vlaanderen en toch stappen hier elke dag drie mensen uit het leven”, zegt De Schepper. “Ik wil daar niet langer over zwijgen.”  De nieuwe single van Els De Schepper is een van de belangrijkste nummers die ze ooit schreef, zegt de comédienne. Met ‘Noodrem’ wil ze het taboe op zelfdoding doorbreken. Meer dan 30 BV’s hebben meegewerkt aan de song en de videoclip. Ook de Zelfmoordlijn is betrokken. “We hebben het zo goed in Vlaanderen en toch stappen hier elke dag drie mensen uit het leven”, zegt De Schepper. “Ik wil daar niet langer over zwijgen.” Elke dag sterven in Vlaanderen bijna drie mensen door zelfdoding. Dat zijn er per jaar meer dan duizend. Hallucinante cijfers, die weliswaar mondjesmaat dalen, maar toch is onze regio nog steeds een van de koplopers in Europa. “Ik vind het vreselijk”, zegt Els De Schepper (52).
</doc>
<doc id="803" genre="news" gender="M">
Laurens De Plus maakt deel uit van de het vaakst winnende ploeg maar won zelf nog nooit. En dat stoort hem!
“Vanavond drinken we twee keer champagne. Voor mijn 23ste verjaardag en voor de tweede sprintzege van Elia Viviani.” Laurens De Plus sprak gistermiddag straffe taal aan de start op de Plaza Mayor in Salamanca. En na een slaaprit van dik vier uur kwam zijn voorspelling ook uit. “Mijn allermooiste verjaardag ooit”, riep hij aan de finish in een piepklein dorpje tegen de Portugese grens.  “Vanavond drinken we twee keer champagne. Voor mijn 23ste verjaardag en voor de tweede sprintzege van Elia Viviani.” Laurens De Plus sprak gistermiddag straffe taal aan de start op de Plaza Mayor in Salamanca. En na een slaaprit van dik vier uur kwam zijn voorspelling ook uit. “Mijn allermooiste verjaardag ooit”, riep hij aan de finish in een piepklein dorpje tegen de Portugese grens. In het centrum van Salamanca zat de sfeer er bij Quick Step Floors al goed in. De wielerschool Con2Piones van ex-renster Isabel Quevedo koos per toeval de jarige uit om samen op de foto te staan. De kids zongen daarop uit volle borst , de Spaanse versie van . was er zelfs ontroerd door. “Leuk hé, vanmiddag? En dan nog met de ploeg winnen ook. Wat we hier met de hele ploeg opvoerden, is een schoolvoorbeeld van hoe het moet.
</doc>
<doc id="804" genre="news" gender="M">
“Van sommige jonge leden kunnen wij zelfs al niet meer winnen”
Turnhout -  Jan Janssens en Dusty Bracke geven elkaar een hand nadat ze hun pionnen op het schaakbord hebben geplaatst. “Zo beginnen alle schakers het spel”, zegt Bracke. “Respect voor de tegenstander is iets wat bij schakers is ingebakken.”  Jan Janssens en Dusty Bracke geven elkaar een hand nadat ze hun pionnen op het schaakbord hebben geplaatst. “Zo beginnen alle schakers het spel”, zegt Bracke. “Respect voor de tegenstander is iets wat bij schakers is ingebakken.” Jan Janssens geeft me een blad met minstens dertig goede eigenschappen die hij onder de titel ‘Voordelen van schaken’ heeft samengevat. Hij begon 22 jaar geleden schaaklessen te geven in het Turnhoutse Sint-Pietersinstituut toen hij er nog voor de klas stond. “Schaken biedt een zekere meerwaarde”, zegt hij. Als onderwijzer ervaarde Janssens al dat het de relatie met zijn leerlingen versterkte. “Schaken is een . Ik zet me op het niveau van de leerlingen.
</doc>
<doc id="805" genre="news" gender="M">
Verenigingen slaan handen  in elkaar voor nieuw evenement
Nijlen / Bevel -  In de kleinste deelgemeente van Nijlen tonen ze zaterdag waar ze groot in zijn: samenwerken. Alle Bevelse verenigingen zetten mee hun schouders onder het Warmste Dorp, een nieuw evenement voor het goede doel.  In de kleinste deelgemeente van Nijlen tonen ze zaterdag waar ze groot in zijn: samenwerken. Alle Bevelse verenigingen zetten mee hun schouders onder het Warmste Dorp, een nieuw evenement voor het goede doel. Het idee is ontstaan op een vergadering van het parochieteam. “Zowat elke Bevelse vereniging heeft iemand die helpt om de parochiezaal te beheren. Zo draagt elke vereniging haar steentje bij om onze zaal aan de kerk draaiende te houden. Tijdens een van die vergaderingen stelden we vast dat er eigenlijk niets gebeurde voor de Warmste Week van Studio Brussel.
</doc>
<doc id="806" genre="news" gender="M">
Mechelse ouderen dringen aan op progressief seniorenbeleid
Mechelen -  Voer een progressief seniorenbeleid. Dat is de boodschap die de leden van de Stedelijke Adviesraad voor Senioren (SARS) aan de Mechelse politici geven voor de nakende gemeenteraadsverkiezingen.  Voer een progressief seniorenbeleid. Dat is de boodschap die de leden van de Stedelijke Adviesraad voor Senioren (SARS) aan de Mechelse politici geven voor de nakende gemeenteraadsverkiezingen. De senioren bundelden hun voorstellen en aanbevelingen in een doordacht memorandum van 24 bladzijden. “We hebben er hard aan gewerkt en we hopen dat er iets van komt”, zegt Conny Verhaegen (80). Zo vragen ze om de oudere Mechelaars op voorhand te betrekken bij de herinrichting van de publieke ruimte.
</doc>
<doc id="807" genre="news" gender="F">
“Jongeren naar gevangenis om plaats vrij te maken”
De zware kritiek die maandag geuit werd door politici van oppositie én meerderheid op de leefomstandigheden in de Vlaamse gesloten jeugdinstellingen, gold ook voor De Wijngaard in Tongeren. Het detentiecentrum kreeg het afgelopen jaar vertegenwoordigers van het Kinderrechtencommissariaat op bezoek, en die zijn hard in hun beoordeling. “De oudste jongeren moeten naar de gevangenis om plaats te maken voor anderen.” politiek “Jongeren naar gevangenis om plaats vrij te maken” De zware kritiek die maandag geuit werd door politici van oppositie én meerderheid op de leefomstandigheden in de Vlaamse gesloten jeugdinstellingen, gold ook voor De Wijngaard in Tongeren. Het detentiecentrum kreeg het afgelopen jaar vertegenwoordigers van het Kinderrechtencommissariaat op bezoek, en die zijn hard in hun beoordeling.
</doc>
<doc id="808" genre="news" gender="M">
Eén jaar trajectcontroles: nauwelijks overtreders
De trajectcontroles in Mechelen missen hun effect niet. Een jaar na de invoering stelt de lokale politie nauwelijks overtredingen vast. Tot begin juli waren het er 7.588 op meer dan 6,2 miljoen gecontroleerde voertuigen. Dat blijkt uit cijfers die onze redactie heeft opgevraagd. In de zomer van vorig jaar werd de eerste trajectcontrole ingevoerd in Hombeek. In de eerste maand na de invoering schreef de politie nog geen processen-verbaal uit, om bestuurders de kans te geven te wennen aan het systeem. “We stelden vast dat 10 tot 15% van de bestuurders een overtreding beging.
</doc>
<doc id="809" genre="news" gender="M">
Leerkrachten lager en secundair onderwijs wisselen van klas
De eerste dagen van het nieuwe schooljaar zijn altijd spannend, maar voor enkele leerkrachten van Ursulinen Mechelen is dat nog iets meer het geval. De school start met een uniek ­uitwisselingsproject tussen leraars van het lager en secundair onderwijs. De overstap van het zesde leerjaar naar het eerste middelbaar is voor veel leerlingen erg groot. Dat merkten ze ook in de Ursulinen in Mechelen. Om daar iets aan te doen zullen Laurie Dubourg en Evy Witters, twee leerkrachten Frans uit het secundair onderwijs, zes uur per week les geven aan de leerlingen in het vijfde en zesde leerjaar. Priscilla Verschueren ruilt haar klas in het zesde ­leerjaar dan weer voor de vakken godsdienst en geschiedenis in het eerste middelbaar.
</doc>
<doc id="810" genre="news" gender="M">
Communicatie-experts over onuitgegeven persoonlijke aanvallen in de politiek: “Dit is de <i>vertrumping </i><i></i>van het publieke debat”
Philippe De Backer (Open Vld) noemt Bart De Wever emotioneel ongeschikt als burgemeester. Bart De Wever (N-VA) kent gemeenteraadsleden voor wie hij zijn hand niet in het vuur steekt en verwijt Kris Peeters dat hij foute winkels bezoekt. John Crombez (sp.a) vindt dat de N-VA openheid moet geven over de mensen met een drugsverleden in de top van de partij. Bart De Wever zegt dat hij niet tot het niveau van een roddeltante wil afdalen. Wat is er aan de hand? “Je moet al ver teruggaan in de politieke geschiedenis, tot in de periodes voor en na de Tweede Wereldoorlog, om zulke rechtstreekse aanvallen tussen politieke tegenstrevers te vinden”, zegt communicatie-expert Fons Van Dyck. “Wat we in de voorbije dagen meemaakten, te beginnen met de uitval van Philippe De Backer vrijdag, is vrij onuitgegeven. Wat er misschien nog het dichtste bijkomt, was de animositeit halfweg jaren negentig tussen Louis Tobback (sp.a) en Guy Verhofstadt (Open Vld).
</doc>
<doc id="811" genre="news" gender="F">
STANDPUNT. Vanaf het begin de verkeerde toon
Het zat vanaf het begin al fout met de verkiezingscampagne in Antwerpen. Eigenlijk is er nauwelijks een campagne geweest, eerder een opeenvolging van incidenten. Het begon met de heisa over het verjaardagsfeestje in ‘t Fornuis. Dan volgde de frontale aanval van Tom Meeuws: “Met een zak geld krijg je in Antwerpen alles geregeld”, gevolgd door de tranen van burgemeester De Wever. Toen kwam het lek over het onderzoek naar de activiteiten van Tom Meeuws bij De Lijn, dan het uiteenvallen van Samen, vervolgens de huiszoeking bij Meeuws thuis toevallig op het moment dat de nieuwe lijst van de sp.a werd voorgesteld. Enkele weken later was Antwerpen getuige van het debacle van Kris Peeters, die Aron Berger op de CD&V-lijst wilde opnemen. Vorig weekend deed Philippe De Backer zijn duit in het zakje: “De Wever is emotioneel niet geschikt om burgemeester te zijn.” Van de weeromstuit begon De Wever zijn week met een frontale aanval op niet nader te bepalen gemeenteraadsleden – maar in geen geval waren ze van N-VA – die maar “één klik verwijderd zijn van malafide praktijken”. Dat liet sp.a-voorzitter John Crombez niet over zijn kant gaan. Hij had het over “N-VA-topmensen met een drugsverleden”. Waarop De Wever weer… We zijn een kleine maand voor de verkiezingen en de Antwerpse politici hebben het veel drukker met elkaar de duvel aan te doen dan met campagne te voeren. Zelfs ervaren waarnemers hebben het zelden zo gortig meegemaakt. Het lijkt wel alsof de geest van Donald Trump over Antwerpen is neergedaald: grof taalgebruik, beschuldigingen uiten zonder bewijzen, lekker veralgemenen om bepaalde partijen in een slecht daglicht te plaatsen of juist heel gericht pijlen richten op de belangrijkste opponenten.
</doc>
<doc id="812" genre="news" gender="M">
Meer dan de helft rijdt nog steeds met de auto naar het werk, maar dat kan anders
De lancering van de GvA Olympus-app, afgelopen zaterdag, was meteen het startschot van onze mobiliteitsreeks. Daarin houden we een week lang alle aspecten van de Antwerpse mobiliteit tegen het licht. Hoe kunnen we er met z’n allen voor zorgen dat we files mijden en tegelijkertijd de verkeersveiligheid verhogen? Vandaag zoomen we in op het woon-werkverkeer. Uit een recente Antwerpse bevraging blijkt dat momenteel 61% voor de auto kiest, terwijl dat ook met twee derde minder kan. Omgekeerd kiezen nog te weinig mensen voor de fiets en ook het openbaar vervoer kan beter worden benut, met nieuwere initiatieven zoals de Waterbus en de Fietsbus. Niet alleen in Antwerpen wordt ingezet op duurzamere woon-werkverplaatsing. Ook bij farmaceutisch bedrijf Pfizer in Puurs werkt men volop aan groenere alternatieven. Honderden werknemers stapten intussen al in op een bedrijfsfietsplan. Ook zijn er elektrische deelfietsen bij treinstations in de buurt. Dat systeem krijgt mogelijk uitbreiding. “Bij Pfizer zijn we in april gestart met een fietsleaseplan. Deze week zaten we aan vijfhonderd deelnemers.
</doc>
<doc id="813" genre="news" gender="M">
Trump tegen de schenen schoppen? Just Do It
Hij heeft al twee jaar geen bal meer deftig geraakt. En toch heeft Nike van American football-speler Colin Kaepernick het gezicht gemaakt van zijn nieuwe reclamecampagne. De man die als eerste knielde tijdens het volkslied en zo onder meer president Trump woest maakte. “Gewaagd? Misschien. Commercieel interessant? Zéker”, zegt sportmarketeer Wim Lagae. “Hoerenzonen die ze allemaal moesten ontslaan.” Zo noemde de Amerikaanse president Donald Trump vorig jaar alle atleten die het voorbeeld van Colin Kaepernick durfden te volgen door te knielen tijdens het Amerikaanse volkslied. De Star-Spangled Banner is vaste prik aan het begin van elke grote sportwedstrijd in de VS. En Kaepernick, de spelverdeler van American football-ploeg San Francisco 49ers, ging als eerste op één knie zitten in 2016.
</doc>
<doc id="814" genre="news" gender="M">
Flexijob steeds populairder: bakkers en slagers zetten leerkrachten achter de toog
Het aantal mensen met een flexijob buiten de horeca is in een halfjaar tijd verdubbeld. Vooral bakkers, slagers en winkels werken steeds vaker met flexijobbers in plaats van met studenten. Ook steeds meer gepensioneerden nemen zo’n flexijob aan. Wie drie kwartalen geleden minstens vier vijfde werkte of gepensioneerd was, mag vandaag een flexijob doen. Die flexijob is onbelast en u mag er zoveel uren in werken als u wil. Het minimumloon is 9,88 euro per uur. Tot en met vorig jaar waren flexijobs alleen mogelijk in de horeca.
</doc>
<doc id="815" genre="news" gender="M">
Stiptheidsacties loodsen (voorlopig) van de baan
De Antwerpse haven kan weer (even) herademen. Een stakingsaanzegging van de Beroepsvereniging van Loodsen is ingetrokken na een urenlange nachtelijke vergadering tussen de loodsen en bevoegd minister Ben Weyts (N-VA). Afgelopen vrijdag, een dag na de eedaflegging van de vier eerste multi-inzetbare loodsen, maakte de Beroepsvereniging van Loodsen (BvL) bekend dat ze eerder in augustus een stakingsaanzegging hadden ingediend. De BvL, met vooral rivier- en kanaalloodsen, klaagde over een ongelijke verloning tussen de verschillende soorten loodsen, een slechte ICT, een te grote looninlevering bij ziektedagen en het ontbreken van een inkomensverzekering.
</doc>
<doc id="816" genre="news" gender="M">
Mathieu van der Poel richt pijlen op wereld- en olympische titel: “Hij gaat nóg beter worden”
Nog één keer moet Mathieu van der Poel knallen op de mountainbike vooraleer hij zich weer richt op de cross. Zaterdag gaat hij voor de regenboogtrui in het Zwitserse Lenzerheide. “Hij maakt een goede kans, maar is het nu niet, dan is het later”’, zegt Belgisch bondscoach Filip Meirhaeghe. “Hij wordt sowieso de nummer één.” Toen Mathieu van der Poel een jaar geleden op de ploeg­voorstelling van zijn team Circus-Corendon meldde dat hij dit ­seizoen een gooi zou doen naar een zege in de Wereldbeker mountainbike, met als doel olympisch goud in Tokio 2020, werden er wat wenkbrauwen gefronst. Maar intussen weten we beter. Hij werd drie keer derde en twee keer vierde in de Wereldbekers dit ­seizoen, één keer gaf hij op na een val.
</doc>
<doc id="817" genre="news" gender="M">
KMSKA wil ramp als in Nationaal Museum Brazilië vermijden
In Rio de Janeiro is het Nationaal Museum volledig afgebrand. Maar 10% van de 20 miljoen collectiestukken overleefde de ramp. Het Koninklijk Museum voor Schone Kunsten Antwerpen (KMSKA) verbouwt op dit moment haar imposante gebouw uit 1890 en neemt stappen om de 8.200 schilderijen, beelden, tekeningen en prenten van onder anderen Rubens en Ensor zo’n ramp te besparen. “Een van de belangrijkste motieven om het Koninklijk Museum voor Schone Kunsten te verbouwen, was de brandveiligheid”, vertelt Carmen Willems, zakelijk directeur van het museum. In 2011 zijn de werken gestart. “Het was lang geleden dat er iets op dat gebied ondernomen was, de veiligheid was achterhaald.” Door de huidige aanpak zal het museum dus beter bestand zijn tegen branden. “De aannemer gebruikt materialen die brandvertragend werken”, zegt Willems.
</doc>
<doc id="818" genre="news" gender="F">
Lil Eazy-E geeft peptalk aan Antwerpse jongeren
Lil Eazy-E, zoon van de Amerikaanse rapper Eazy-E, zakt op 14 september van Compton, nabij Los Angeles, af naar Berchem om er in Den Eglantier zijn verhaal te delen. “Hij komt vertellen over zijn leven. Nadien kunnen de jongeren hem vragen stellen. Lil Eazy-E is een rolmodel dat hen moet inspireren.” De man die jeugdhuis Den Eglantier en medeorganisator Fouad Ramdani hebben gestrikt is geen kleine garnaal. Lil Eazy-E werd geboren als Eric Darnell Wright Jr.. Hij is rapper, werkte onder meer samen met sterren als Snoop Dogg en Dr. Dre en maakte wel het een en ander mee in zijn leven dat de moeite waard is om te delen met de rest van de wereld.
</doc>
<doc id="819" genre="news" gender="F">
Huwelijken duurden zelden lang in die tijd
Zondag fietste ik langs het Noordhollandsch Kanaal naar het dorp Graft en dacht aan Arie van Deursen, prof. dr. A.Th. van Deursen, zoals hij door het leven ging, een orthodoxe protestant die meer verwantschap voelde met zijn geloofsgenoten in de zeventiende eeuw dan met die uit zijn eigen tijd. Niet voor niets ging bijna al zijn werk over die periode in onze geschiedenis, en dan vooral over de gewone mensen, hoe ze geboren werden, opgroeiden, trouwden en kinderen kregen (en verloren aan diarree, difterie, bof, mazelen, rodehond), hoe ze werkten en stierven. Zeg maar het tegenovergestelde van Yuval Harari, die de geschiedenis van de hele mensheid beschrijft en begint op de savanne. Van Deursen keek naar de details en hij vond ze in doop-, trouw- en begraafboeken, kerkenraadsnotulen, kasboeken van armenvoogden en poldermeesters, rechterlijke archieven.
</doc>
<doc id="820" genre="news" gender="M">
‘Kiki, do you love me?’
In de tijd dat ik mijn kinderen opvoedde, zou ik nooit voorspeld hebben dat tv-kijken voor jongere generaties steeds minder aantrekkelijk zou worden. Als ouder streefde je ernaar je kinderen zo min mogelijk tv te laten kijken. Dat was nog niet zo gemakkelijk want tv was voor hen een uiterst fascinerend fenomeen.
</doc>
<doc id="821" genre="news" gender="M">
ING faalde als financiële poortwachter
Strafbare feiten Systeembanken moeten het financiële stelsel beschermen tegen misbruik. ING heeft die wettelijke taak dramatisch verzaakt. Maandag sloot de bank een schikking van 775 miljoen euro. De ING-leeuw brulde niet. De leeuw piepte alleen maar zachtjes… Jarenlang. Banken zijn in de samenleving de poortwachters, de leeuwen, die het financiële stelsel moeten bewaken tegen misbruik, zoals het witwassen van crimineel geld, van terrorismefinanciering of van smeergeldtransacties die politiek en zakenleven corrumperen.
</doc>
<doc id="822" genre="news" gender="M">
‘Mein Kampf is een vergaarbak van verhalen en weetjes uit die tijd’
Willem Melching  Mein Kampf (1925) is in Nederland nog altijd verboden. Toch is nu een Nederlandse versie verschenen, van commentaar voorzien door historicus Willem Melching. „Ik ging er op een zeker moment van dromen.” Ruim een jaar heeft de historicus Willem Melching (1954) gewerkt aan zijn commentaren op de nieuwe vertaling van Mein Kampf . In Nederland is de autobiografie en politieke geloofsbelijdenis van Adolf Hitler uit 1925 nog altijd officieel verboden. Al is die nu gewoon te koop in de boekhandel en op internet.
</doc>
<doc id="823" genre="news" gender="M">
Een verdachte, maar wat is het verhaal?
De feiten Het verhoor van Jos B. moet opheldering brengen rond de dood van Nicky Verstappen. Maar veel is nog onduidelijk. Justitie hoopt met de komst van Jos B. donderdag vanuit Spanje naar Nederland de puzzel rond de dood van Nicky Verstappen te kunnen leggen. Er is een slachtoffer. Er is een verdachte. Maar of het verhaal helder gaat worden, zal mede afhangen van B.’s bereidheid om te verklaren. Heeft hij inderdaad zo veel op zijn geweten als het Openbaar Ministerie vermoedt?
</doc>
<doc id="824" genre="news" gender="F">
‘Eenderde van de adviseurs Mondriaan Fonds is al  divers’
Diversiteit Het Mondriaan Fonds pleitte samen met andere cultuurfondsen voor meer diversiteit bij subsidies. Hoe breng je dat in de praktijk? Op 23 augustus schreven zes rijkscultuurfondsen en Unesco in NRC dat het tijd wordt voor „niet vrijblijvende doorbraken” op het gebied van diversiteit. Meer onderling verschillende mensen, betoogden ze in een open brief, moeten theaters, concertzalen en musea weten te vinden. En dat kan alleen als „we concrete doelen hanteren bij het aannamebeleid van personeel en voor de samenstelling van ons adviseursnetwerk”.
</doc>
<doc id="825" genre="news" gender="M">
Laat je niet gek maken op kantoor
Japke-d. vraagt door Fris terug van vakantie, werd Japke-d. Bouma door haar lezers meteen weer vol alle kantoorellende in gesleurd. Ze gaat dit seizoen tips geven om niet gek te worden op kantoor. Ik zeg het jullie maar eerlijk: toen ik afgelopen maand ergens op een berg over de Stille Oceaan stond uit te kijken besloot ik te stoppen met deze rubriek. Zeker, ik had eind juni gezegd dat ik in september zou terugkomen, maar daar op die top, los van alles, dacht ik ineens: ik schrijf al sinds 2012 over het kantoor en het is een keer mooi geweest.
</doc>
<doc id="826" genre="news" gender="F">
Verdreven Chagossians willen terug naar hun eiland
Archipel Indische Oceaan  Tijdens de Koude Oorlog droegen de Britten de eilandjes over aan de VS, die er een basis bouwden. De bewoners moesten weg. De rechters van het Internationaal Gerechtshof buigen zich deze week over de Chagos-eilanden, een archipel in het midden van de Indische Oceaan die in de jaren 70 ontvolkt werd om ruimte te maken voor een Amerikaanse militaire basis.
</doc>
<doc id="827" genre="news" gender="M">
‘Al mijn films zijn sprookjes’
Matteo Garrone Na ‘Gomorra’ is de nieuwe film van de Italiaanse regisseur, ‘Dogman’, eerder een dorpswestern over de verknipte vriendschap tussen een bokser en een hondenkapper. „Mijn films gaan over emoties die in het extreme worden gedreven.” Eén ding weet regisseur Matteo Garrone (49) medio mei al volstrekt zeker: op het filmfestival van Cannes gaat zijn film Dogman aan de haal met de Dog Palm voor leukste hond. Honden spelen ijzersterke bijrollen in Dogman : als ‘comic relief’ en als liefdesobject van de schlemielige hondenkapper Marcello. Zonder honden zou deze gitzwarte fabel wel erg grimmig en deprimerend zijn.
</doc>
<doc id="828" genre="news" gender="M">
Duitser Manfred Weber wil Juncker opvolgen als commissievoorzitter
De eerste kandidaat om Jean-Claude Juncker op te volgen als voorzitter van de Europese Commissie heeft zich gemeld. Het is de 46-jarige Duitser Manfred Weber, de huidige fractievoorzitter van de Europese Christendemocraten, op dit moment de grootste partij in het parlement. Hij heeft de steun van bondskanselier Angela Merkel. Na de verkiezingen voor het Europees Parlement van mei volgend jaar wordt een nieuwe Europese Commissie benoemd. De vorige keer werd de voorzitter gekozen door het net gekozen parlement. Of dat deze keer opnieuw gaat gebeuren is nog de vraag, omdat ook de regeringsleiders van de diverse lidstaten een vinger in de pap willen hebben bij de benoeming van de nieuwe commissievoorzitter. Een groot nadeel van kandidaat Weber is dat hij geen ervaring heeft als premier of minister. De Duitser, lid van de CSU in Beieren, vindt dat zelf geen nadeel. "Rutte had ook geen ervaring voordat hij premier werd, ja hij was staatssecretaris geweest en had de fractie geleid, maar niemand wist of hij het als premier goed zou doen. Maar zo werkt de democratie, je kiest leiders omdat je denkt dat ze de problemen kunnen aanpakken." Weber wil net als Juncker dat de volgende commissie een politieke commissie wordt. Hij wil minder macht voor de Europese ambtenaren en wil de luiken in Brussel opengooien. Zo wil hij geen wazige formuleringen over onderhandelingen met Turkije, waarbij er veel voor de bühne wordt gesproken. Volgens Weber moet de volgende Europese Commissie gewoon zeggen 'we stoppen ermee'. Op die manier hoopt hij te voorkomen dat de verkiezingscampagne volgend jaar gaat over de vraag of de kiezers voor of tegen Europa zijn. Makkelijke taal wil de Beierse politicus zoveel mogelijk vermijden. Volgens Weber zijn populisten daar veel beter in. Hij speelde ook een belangrijke rol in het oplossen recent van het conflict tussen Bondskanselier Merkel en haar CSU-minister Seehofer over migratie. "We moeten geen populistische uitspraken doen. De kiezer verwacht van ons oplossingen, geen krachttermen." Begin november stemmen de Europese Christendemocratische partijen, waaronder het CDA, over de kandidatuur van Weber. De komende dagen kunnen zich nog meer kandidaten melden. Ook bij de andere partijen wordt nagedacht over kandidaten om Juncker op te volgen. De liberalen zijn er nog niet uit. Donderdag komen de drie liberale premiers van de Beneluxlanden en de Franse liberaal Macron bij elkaar. Dan wordt de kwestie in de marge van hun vergadering besproken. Bij de sociaal-democraten zijn veel ogen gericht op de huidige vice-voorzitter van de Europese Commissie Frans Timmermans.
</doc>
<doc id="829" genre="news" gender="M">
PVDA wordt achtervolgd door vandaal die het ook niet zo begrepen heeft op islam en katholieke kerk
Hasselt -  Een onbekende heeft maandagnacht in Hasselt een spoor van graffiti achtergelaten vanaf de Spoorwegstraat in Runkst, via de tunnel onder de sporen van het Hasseltse station, het Vlaams Huis en twee garagepoorten tot aan de gebouwen van het bisdom op het Vrijwilligersplein. De dader richtte zich tot de Partij van de Arbeid, de islam en de katholieke kerk. De politie heeft beeldmateriaal van de dader en hoopt die snel te grijpen.  Een onbekende heeft maandagnacht in Hasselt een spoor van graffiti achtergelaten vanaf de Spoorwegstraat in Runkst, via de tunnel onder de sporen van het Hasseltse station, het Vlaams Huis en twee garagepoorten tot aan de gebouwen van het bisdom op het Vrijwilligersplein. De dader richtte zich tot de Partij van de Arbeid, de islam en de katholieke kerk. De politie heeft beeldmateriaal van de dader en hoopt die snel te grijpen. “We zijn geschrokken”, zegt Simona Bielen, die in één van de vier huizen woont die beklad werden in de Spoorwegstraat. “Nee, we hebben echt niks gehoord. Maar dat kan ook moeilijk. We zijn het geraas van de treinen die het station in- en uitrijden gewend en ’s nachts passeert hier ook nog goederenvervoer. Maar toen we vanochtend ‘ ’ op onze rolluiken zagen staan, was dat toch heel vreemd.
</doc>
<doc id="830" genre="news" gender="M">
Zelfs ‘familiale vereniging’ heeft harde voetbalkern: politie houdt supporters van nieuwe eersteklasser in de gaten
Brugge - Volgens de Brugse korpschef vormt er zich binnen het supporterslegioen van Cercle Brugge een “beperkte harde kern”. Het gaat om een 30-tal jongere supporters: de ‘Cheaky Green Boys’. Heel wat Cercle-supporters keken afgelopen weekend vreemd op. Een politiehelikopter cirkelde de hele match door boven het Jan Breydelstadion. En ook bij het binnenkomen werden heel wat supporters extra gecontroleerd. Enerzijds omdat de wedstrijd tussen Cercle Brugge en AA Gent als een ‘middelmatige risicowedstrijd’ werd beschouwd. Anderzijds omdat er zich ook tussen de supporters van Cercle Brugge een ‘beperkte harde kern’ begint te vormen volgens de Brugse korpschef.
</doc>
<doc id="831" genre="news" gender="F">
Inwoners willen graag sluipverkeer, maar niet met auto: “Werkgevers betalen hun mensen om file te veroorzaken”
Leuven -  ‘Sluipstraat op de fiets’. Die opmerkelijke slagzin kleurt de ruiten van heel wat huizen in Kessel-Lo. Het is een nieuwe campagne van burgerplatform ‘Straten vol Leuven’ samen met het Overleg Buurtcomités Kessel-Lo (OBK) tegen sluipverkeer.  ‘Sluipstraat op de fiets’. Die opmerkelijke slagzin kleurt de ruiten van heel wat huizen in Kessel-Lo. Het is een nieuwe campagne van burgerplatform ‘Straten vol Leuven’ samen met het Overleg Buurtcomités Kessel-Lo (OBK) tegen sluipverkeer. Bijna de helft van het verkeer dat ’s ochtends door de Lange Lostraat in Kessel-Lo rijdt, is sluipverkeer. En een groot deel van dat sluipverkeer trekt naar het industrieterrein van Haasrode. Dat blijkt uit een onderzoek van Straten Vol Leuven, een burgerplatform dat probeert de verkeersproblematiek van buurten op te lossen. Dat onderzoek werd samengevoegd werd met een onderzoek van Voka.
</doc>
<doc id="832" genre="news" gender="M">
Hier slaat de kieskoorts ongemeen hard toe. “Hij gaf opzettelijk gas en ik moest opzij springen”
Meise -  De gemeenteraadsverkiezingen zijn nog ruim een maand veraf, maar de kieskoorts in Meise bereikt nu al een ongeziene hoogte. Oud-burgemeester Roger Heyvaert (LB+) diende bij de politie een klacht in tegen Luc Goeman (PRO Meise-Wolvertem) wegens een vermeende poging tot aanrijding. “Volledig uit de lucht gegrepen”, reageert Goeman verbolgen.  De gemeenteraadsverkiezingen zijn nog ruim een maand veraf, maar de kieskoorts in Meise bereikt nu al een ongeziene hoogte. Oud-burgemeester Roger Heyvaert (LB+) diende bij de politie een klacht in tegen Luc Goeman (PRO Meise-Wolvertem) wegens een vermeende poging tot aanrijding. “Volledig uit de lucht gegrepen”, reageert Goeman verbolgen. Dat de politici in Meise van zes verschillende lijsten nerveus rondlopen, is een understatement. Begin deze week zijn verkiezingsborden aan de Temsesteenweg door vandalen afgebroken. Oud-burgemeester Roger Heyvaert (Lijst Burgemeesters/LB+): “Het gaat om een bord van Ella De Neve (Open VLD), die voor de provincieraad opkomt, maar we voeren samen campagne. Jo Van Den Brande, Gunther Van Doorslaer en ikzelf (allen LB+) plaatsten een bord erbij. Het grote paneel werd neergehaald en in stukken geklopt. We weten niet wie er achter zit, maar dat doe je niet. Blijf van andermans zaken af.” Maandagochtend deed zich volgens Heyvaert een nieuw incident voor. “Ik ging op de hoek van de Godshuisstraat en de Driesstraat naar een dokterspraktijk. Plots kwam Luc Goeman (PRO Meise-Wolvertem) aangereden. Hij gaf opzettelijk gas, reed in mijn richting en ik moest opzijspringen. Anders was ik aangereden. Daarna heeft hij mij nog toegeroepen: . Ik ben naar de politiezone KLM gegaan en heb klacht tegen hem ingediend. Ik had zijn manoeuvre totaal niet verwacht.” “Uit de lucht gegrepen” “Klopt niet”, reageert Luc Goeman. “Ik was op dat moment ook naar de dokter gegaan en zag Heyvaert, maar ik heb niet gepoogd hem aan te rijden of wat dan ook. Dit is er echt totaal over. Ik heb zelfs geen woord gezegd tegen Heyvaert. Het klopt wel dat we niet de beste vrienden zijn, maar ik doe zoiets niet. De klacht is volledig uit de lucht gegrepen. De kieskoorts neemt blijkbaar heel erg toe. Erg dat het zo vuil wordt gespeeld.” Politiecommissaris-korpschef Alain Meerts van de zone KLM bevestigt dat er een klacht is ingediend, maar kan of wil er verder niet op ingaan. Dat Roger Heyvaert en Luc Goeman geen goede vrienden zijn, is geen geheim. De Lijst van de Burgemeesters (LB+) is een samenwerking tussen Open VLD, ex-CD&V’ers/Christen Democraten en onafhankelijken. Binnen Open VLD was er voor de zomer heel wat ruzie over het gebruik van het logo van de partij. Een deel liberalen wilde onder eigen vlag opkomen, een ander deel – een grote groep mandatarissen rond Roger Heyvaert – koos voor het samengaan met LB+, samen met de groep ex-CD&V’ers rond burgemeester Jos Emmerechts. De groep rond Roger Heyvaert won binnen de liberalen het pleit en mag het logo van Open VLD gebruiken voor hun campagne op de lijst LB+. Enkele liberalen, onder wie Luc Goeman, kozen er dan samen met nieuwkomers en onafhankelijken voor om met de nieuwe beweging PRO Meise op te komen. Daardoor heeft de kiezer in Meise volgende maand de keuze tussen liefst zes lijsten: LB+, CD&V, N-VA, Samen Anders, PRO Meise en Leef.
</doc>
<doc id="833" genre="news" gender="M">
Finse Jeroen Meus keurt Belgische koeien als mogelijk ‘voedsel van de toekomst’
Lennik -  Hoog internationaal bezoek op het erf van boer Joris Claeys in Eizeringen. Een televisieploeg van de Finse openbare omroep draaide er een reportage met zijn Belgisch witblauwe koeien in de hoofdrol.  Hoog internationaal bezoek op het erf van boer Joris Claeys in Eizeringen. Een televisieploeg van de Finse openbare omroep draaide er een reportage met zijn Belgisch witblauwe koeien in de hoofdrol. Onderwerp van de reportage voor de Finse nationale omroep is . Aan de Belgische witblauwe koeien wordt door de makers aandacht besteed omwille van de duurzaamheid van het vlees. “Belgisch witblauw is een bijzonder gespierd runderras dat snel groeit met een beperkte hoeveelheid voedsel”, legt boer Joris Claeys uit. “Het vlees heeft een laag vetpercentage wat wil zeggen dat er weinig afval is.
</doc>
<doc id="834" genre="news" gender="M">
Uitbaatster restaurant organiseert bijeenkomst om handelaars te steunen: “Voetgangerszone heeft me al 40.000 euro gekost”
Brussel -  Aan restaurant Jour de Fête op de Anspachlaan vindt op zaterdag 8 september een bijeenkomst plaats om de handelaars te steunen die te lijden hebben onder de werken aan de voetgangerszone. Organisator is Virginie Monu, die ziet hoe haar klanten wegblijven.  Aan restaurant Jour de Fête op de Anspachlaan vindt op zaterdag 8 september een bijeenkomst plaats om de handelaars te steunen die te lijden hebben onder de werken aan de voetgangerszone. Organisator is Virginie Monu, die ziet hoe haar klanten wegblijven. Jour de Fête opende in 2012 in de Anspachlaan vlak bij het Fontainasplein. Uitbaatster Virginie Monu bouwde in de volgende jaren een mooi klantenbestand op en de zaken gingen goed tot de aanslagen in Parijs in 2015 en in Brussel in 2016. Maar nu iedereen de weg naar de hoofdstad heeft teruggevonden, zijn de werkzaamheden aan de voetgangerszone een nieuw struikelblok. “Ik ben absoluut een voorstander van de invoering van de voetgangerszone.
</doc>
<doc id="835" genre="news" gender="M">
Schepen van Jeugd en Gezin maakt eigen gezin nog wat groter
Arendonk - Jeugdschepen Joke Segers (CD&V) van Arendonk is maandag bevallen van een tweede zoon. Jef, zo heet het jongste broertje van Rik. De jongen is 52 centimeter groot, weegt 3,6 kilogram en blaakt van gezondheid. Ook de mama stelt het goed. De 34-jarige Joke Segers bleef tot vlak voor de geboorte aan het werk als schepen, maar neemt nu tijdelijk ontslag uit het dagelijks bestuur. Op 3 december hervat ze het werk. Tot zolang neemt haar partijgenoot Rob Blockx (48), voorzitter van de gemeenteraad, haar bevoegdheden over: jeugd, cultuur, gezin- en kinderopvang, buurtwerking, seniorenbeleid, toerisme, ontwikkelingssamenwerking en communicatie. Intussen blijft ze het lokale beleid nog wel van kortbij volgen als gemeenteraadslid. “Of ik komende maandag al meteen naar gemeenteraad kom? Daar ga ik wel van uit, ja”, zegt de kersverse mama enthousiast.
</doc>
<doc id="836" genre="news" gender="M">
Schepen van Jeugd en Gezin maakt eigen gezin nog wat groter
Ook de mama stelt het goed. De 34-jarige Joke Segers bleef tot vlak voor de geboorte aan het werk als schepen, maar neemt nu tijdelijk ontslag uit het dagelijks bestuur. Op 3 december hervat ze het werk. Tot zolang neemt haar partijgenoot Rob Blockx (48), voorzitter van de gemeenteraad, haar bevoegdheden over: jeugd, cultuur, gezin- en kinderopvang, buurtwerking, seniorenbeleid, toerisme, ontwikkelingssamenwerking en communicatie. Intussen blijft ze het lokale beleid nog wel van kortbij volgen als gemeenteraadslid. “Of ik komende maandag al meteen naar gemeenteraad kom? Daar ga ik wel van uit, ja”, zegt de kersverse mama enthousiast.
</doc>
<doc id="837" genre="news" gender="M">
BBC filmt politieactie in Kruibeke, minstens 18 migranten opgepakt
Omstreeks vier uur deze ochtend heeft de lokale politiezone Kruibeke/Temse opnieuw een actie gehouden tegen transmigranten die via vrachtwagens op de snelwegparking in de Oost-Vlaamse gemeente richting het Verenigd Koninkrijk willen. Daarbij waren cameraploegen van VRT, VTM, en ook de Britse openbare omroep BBC aanwezig. Ook minister van Binnenlandse Zaken Jan Jambon (N-VA) was present. De lokale politie van Kruibeke luidde enkele weken geleden in deze krant de . Korpschef Wim Pieteraerens zei dat hij enkel nog migranten zou oppakken bij klachten. Daar was vannacht dus een uitzondering op. ‘We hebben de vraag van de BBC om hier te mogen komen filmen, gebruikt om de Britten een signaal te sturen’, zegt Kruibeeks burgemeester Jos Stassen (Groen). ‘Onder transmigranten heerst het idee dat ze in het Verenigd Koninkrijk welkom zijn en onmiddellijk werk kunnen vinden. De Britten doen weinig om dat tegen te spreken, terwijl die politiek een enorm zware impact heeft op het Europese vasteland.’ ‘Het is goed dat er ginds inzicht wordt gegeven in wat transmigratie betekent op het terrein hier, en hoeveel werk het is om ermee om te gaan’, aldus Stassen. ‘We hebben de specifieke timing inderdaad afgesteld op de vraag van de minister en de media.’
</doc>
<doc id="838" genre="news" gender="M">
Heren van Kuros krijgen een ster
Zulte - Volleybalclub Kuros Zulte Heren ontving vrijdag een mail van Volley Vlaanderen en het Jeugdsportfonds dat, op basis van het ingediende dossier, VC Kuros Zulte Heren de titel van 1-sterrenclub mag voeren. Kuros Zulte Heren wil de komende jaren verder blijven werken om de jeugdwerking te optimaliseren en uit te breiden en zij streven ernaar nog meer sterren te krijgen van het Jeugdsportfonds. Het behalen van een ster is een erkenning van Volley Vlaanderen naar de clubs toe voor hun jeugdwerking. Clubs kunnen maximaal vijf sterren halen. De kwaliteit van de jeugdwerking wordt geanalyseerd aan de hand van criteria die belangrijk zijn voor de opleiding van de jeugd.
</doc>
<doc id="839" genre="news" gender="M">
Groepsactie stookolietanksanering voor particulieren
Deinze / Nevele / Zulte - Samen met 20 aangesloten gemeenten organiseert Veneco een groepsactie stookolietanksanering voor particulieren. Een groepsactie laat immers betere voorwaarden toe. Plant u een omschakeling van stookolie naar aardgas of een andere warmtebron? Of bent u al omgeschakeld, maar is uw stookolietank nog niet gesaneerd? Dan kan je deelnemen aan de tankslag van Veneco en je laat zo jouw ondergrondse of bovengrondse tank saneren tegen de beste voorwaarden. Deze groepsactie loopt nog tot 31 juli 2019. Bekijk . Vraag aan bij All-in Tank Service of bel naar het nummer 0800/11124 De milieuwetgeving bepaalt dat elke tank die buiten gebruik wordt gesteld, geledigd, gereinigd en verwijderd of opgevuld moet worden door een erkend tanktechnicus. Oude stookolietanks bevatten vaak nog olieresten en kunnen roesten en doorlekken. Dit houdt een ernstig risico in voor bodem en grondwatervervuiling. Een niet-gesaneerde tank houdt ook een financieel risico in want de eigenaar moet instaan voor de kosten van bodemsanering. Bovendien moet je bij verkoop van je woning met een attest kunnen bewijzen dat de tank correct werd gesaneerd. Meer info over de saneringsverplichting vind je op de website van de Vlaamse overheid. Samen met 20 aangesloten gemeenten organiseert Veneco een groepsactie stookolietanksanering voor particulieren. Een groepsactie laat immers betere voorwaarden toe. Een jury met vertegenwoordigers uit de deelnemende gemeenten besliste om voor deze groepsactie samen te werken met All-in Tank Service uit Eke. Zowel voor bovengrondse als ondergrondse tanksaneringen bieden zij de scherpste prijzen aan. Bovendien beperken ze de milieu-impact van de saneringswerkzaamheden door te werken met bioschuim voor het opvullen van oude tanks en door het beperken van de transportbewegingen.   Stookolie neemt nog steeds een belangrijke plaats in als energiedrager voor verwarming. Dat is geen goede zaak voor het klimaat. Ook aardgas is een fossiele brandstof, maar de CO2-uitstoot van stookolieverbranding ligt 25 % hoger dan bij aardgasverbranding. De omschakeling van stookolie naar aardgas of een andere minder vervuilende energiebron is daarom een logische keuze, niet enkel voor het klimaat, maar ook voor uw gezinsbudget. Bovendien komt bij het gebruik van aardgas minder zwavel en fijn stof vrij wat ook de luchtkwaliteit en de leefbaarheid ten goede komt.   In september organiseren Veneco, Eandis/Infrax en Woonwijzer Meetjesland verschillende infosessies over duurzaam energieverbruik en geschikte energiebronnen voor verwarming. Experten vertellen u hoe u energie kan besparen, hoe u concreet kan aansluiten op het aardgasnet en aan welke voorwaarden u uw stookolietank kan laten saneren. Er is een infosessie gepland in zaal De Rekkelinge, Desiré Delcroixstraat 1 in Deinze op donderdag 13 september. Inschrijven kan op , via mail naar of telefonisch op 09 381 95 00 of via de milieudienst van jouw gemeente.
</doc>
<doc id="840" genre="news" gender="M">
Chiro Klaas klaar om te fuiven
Het Nieuwsblad mag elke dag nog 1 vrijkaart weggeven. Wil jij er bij zijn, stuur dan als de bliksem met uw gegevens. De winnaars worden persoonlijk verwittigd.
</doc>
<doc id="841" genre="news" gender="M">
Sara en Marijke willen duizend dorpsgenoten zwerfvuil laten rapen
Zemst -  Sara Pieters en Marijke Pots zijn buurvrouwen met een gemeenschappelijke missie. Ze storen zich mateloos aan het afval en zwerfvuil in de wegbermen. Tijdens de World Cleanup Day willen ze 1.000 Zemstenaars de straat op om afval te rapen.  Sara Pieters en Marijke Pots zijn buurvrouwen met een gemeenschappelijke missie. Ze storen zich mateloos aan het afval en zwerfvuil in de wegbermen. Tijdens de World Cleanup Day willen ze 1.000 Zemstenaars de straat op om afval te rapen. “Langs de wegen waar ik ga joggen, ligt vaak afval”, zegt Sara, “en daar word ik niet vrolijk van. Wandelaars en fietsers gooien er schaamteloos hun blikjes en snackverpakkingen weg. In een opwelling heb ik eens vrachtwagenchauffeurs terechtgewezen. Hun reactie was positief, maar het had ook slecht kunnen aflopen. Dat doe ik dus niet meer, maar ik ga wel geregeld vuil rapen.” Andermans vuil Marijke heeft dezelfde ervaringen.
</doc>
<doc id="842" genre="news" gender="M">
Drie dagen feest en toch krijgt politie amper klachten over geluidshinder
Sint-Niklaas / Stekene -  Tijdens de festivals Crammerock in Stekene en Villa Pace in Sint-Niklaas kreeg de politie op één melding na geen oproepen binnen over geluidsoverlast. “De Stekenaar gedraagt zich duidelijk tolerant”, zegt burgemeester Stany De Rechter van Stekene.  Tijdens de festivals Crammerock in Stekene en Villa Pace in Sint-Niklaas kreeg de politie op één melding na geen oproepen binnen over geluidsoverlast. “De Stekenaar gedraagt zich duidelijk tolerant”, zegt burgemeester Stany De Rechter van Stekene. Tijdens het eerste weekend van september was het in het Waasland al muziek wat de klok sloeg. Toch bleken al die beats, riffs en grooves niet voor gemor gezorgd te hebben bij de omwonenden. Althans niet volgens de politietabellen. Dat stelt onder meer burgemeester Stany De Rechter (GeBe) van Stekene vast. Die kreeg afgelopen vrijdag en zaterdag met Crammerock 35.000 festivalgangers op bezoek.
</doc>
<doc id="843" genre="news" gender="M">
Stad doet Roma voorstel dat ze niet kunnen weigeren: “En anders slepen we hun caravans weg”
Gent -  Een 40-tal Roemeense Roma woont sinds midden juni in erbarmelijke omstandigheden vlak bij de Wiedauwkaai. Hun aanwezigheid zaait onrust bij ondernemers uit de buurt. In een poging tot integratie doet de stad Gent de gezinnen een buitengewoon voorstel.  Een 40-tal Roemeense Roma woont sinds midden juni in erbarmelijke omstandigheden vlak bij de Wiedauwkaai. Hun aanwezigheid zaait onrust bij ondernemers uit de buurt. In een poging tot integratie doet de stad Gent de gezinnen een buitengewoon voorstel. “De familie Flodder.” Zo omschrijft burgemeester Daniël Termont (SP.A) een groep van Romagezinnen waar de Stad al jaren geen vat op heeft. Een veertigtal leden van de groep, van wie sommigen al meer dan tien jaar in Gent verblijven, zette midden juni hun caravans op een stuk grond van De Lijn vlak bij de Wiedauwkaai, tussen Galveston en het Forensisch Psychiatrisch Centrum. Mannen, vrouwen en kleine kinderen leven er sindsdien in mensonwaardige omstandigheden.
</doc>
<doc id="844" genre="news" gender="M">
Oeps! Vlaanderen rooit per vergissing 200 bomen langs afrit autosnelweg
Torhout -  Vlaanderen heeft per vergissing 200 beuken omgezaagd langs de op- en afrit van de autosnelweg in Torhout. “Door een communicatiefout kreeg de aannemer opdracht om ze te rooien”, klinkt het. Het stadsbestuur reageert furieus en eist compensaties.  Vlaanderen heeft per vergissing 200 beuken omgezaagd langs de op- en afrit van de autosnelweg in Torhout. “Door een communicatiefout kreeg de aannemer opdracht om ze te rooien”, klinkt het. Het stadsbestuur reageert furieus en eist compensaties. Tijdens de aanleg van de op- en afrit van de autosnelweg in Torhout vijftien jaar geleden werden aan weerszijden van de weg een 200-tal beuken aangeplant. De bomen werden beheerd door het Agentschap Wegen en Verkeer, die na een recente inspectieronde oordeelde dat ze te dicht bij de rijweg stonden. Volgens AWV-woordvoerster Veva Daniëls rijpte daarom het idee om de bomen te rooien. “Omdat ze zo dicht bij de weg stonden, vormden ze een gevaar voor de weggebruikers”, zegt ze. “Vijftien jaar geleden was het beleid daaromtrent anders. Bovendien gedijden heel wat van die bomen niet zo goed.” Communicatiefout Maar hoewel het plan om de bomen te rooien verre van uitvoerbaar was, ging de aannemer maandag al over tot de kap. “Door een interne communicatiefout kreeg de aannemer die de bomen hoorde te snoeien de opdracht om ze te rooien”, zegt Veva Daniëls. “We betreuren enorm dat dit gebeurd is en hebben onze verontschuldigingen aangeboden aan het Torhoutse stadsbestuur, dat we door die fout nog niet betrokken hadden bij de plannen. Nochtans was dat vast en zeker de bedoeling.” Groene toegangspoort Dat de stad niet op de hoogte werd gebracht van de kaalslag schoot zwaar in het verkeerde keelgat bij schepen van Leefmilieu Elsie Desmet (CD&V). Diep verontwaardigd over de gang van zaken riep ze gisteravond de pers bijeen op de plaats des onheil. “Dit is een regelrechte ramp”, zegt Desmet. “Deze bomen waren perfect gezond en vormden een prachtige groene toegangspoort voor wie naar Torhout kwam gereden. Dat sommige bomen te dicht bij de weg stonden of niet goed gedijden, wil ik best geloven. Maar dat ze daarom alle 200 tegen de vlakte moesten, kan er bij mij niet in. Dat dit zonder overleg met onze stad is gebeurd, kan echt niet door de beugel. Wij eisen garanties dat dit zich nooit meer kan herhalen en zullen zeker ook compensaties eisen.” De omgezaagde beuken verdwijnen eerstdaags in de hakselaar. “Uiteraard zal het project nu afgerond worden. Ook de wortels worden verwijderd”, zegt Veva Daniëls.
</doc>
<doc id="845" genre="news" gender="M">
Toeristen mogen gerust zijn: na erg drukke zomer blijven redders paraat
Oostende -  624 verloren gelopen personen en 1.139 verzorgingen. Deze cijfers geven de drukke zomervakantie weer voor de 242 strandredders en 20 EHBO'ers. En ook in september zijn de redders nog paraat.  624 verloren gelopen personen en 1.139 verzorgingen. Deze cijfers geven de drukke zomervakantie weer voor de 242 strandredders en 20 EHBO'ers. En ook in september zijn de redders nog paraat. Overvolle stranden, het was een vertrouwd beeld in juli en augustus. Het mooie weer lokte een massa volk naar de kust. En dat zorgde voor heel wat (extra) werk voor de strandredders.“Na een uitzonderlijke mooie zomer kan de strandreddingsdienst een eerste balans opmaken van het voorbije seizoen.De eerste vijf weken gaan de geschiedenisboeken in als één van de warmste ooit gemeten. Men kon dan ook op de koppen lopen op en rond het strand van Oostende”, zegt bevoegd schepen Nancy Bourgoignie (SP.A). De drukte op het strand vertaalde zich ook in het aantal interventies uitgevoerd door de strandredders. In juli en augustus kregen de redders 624 meldingen van verloren en gevonden personen. In 2017 waren dat er 245.“We spreken hier bewust niet over verloren kinderen, omdat dit fenomeen voorkomt bij alle leeftijdscategorieën. Ook volwassenen waren soms hun weg kwijt”, zegt Bourgoignie. Alert optreden Dankzij het alerte optreden van de redders, vaak in samenwerking met het Beach Team en andere hulpverleners, kende de melding telkens een goede afloop. Daarnaast noteerden de vier EHBO-hulpposten op het strand 1.139 verzorgingen. Vorig jaar waren dat er 765. “Hier ging het vooral om het verzorgen van kleine snij - en schaafwonden, maar ook kwallenbeten of beten van een Pieterman.“De cijfers tonen aan dat het voor de strandreddingsdienst een uiterst drukke zomer was. Alle redders hebben zich, ook op hectische topdagen, ten volle gegeven en verdienen daarvoor een dikke pluim”, aldus schepen Nancy Bourgoignie.Hoofdredder Jonathan Devos kan dit enkel bevestigen. “Ik ben trots op mijn hele team voor de inzet en geleverde inspanningen.”En dat team gaat nog even door. In september worden de strandposten Mariakerke, Koninginnelaan en Kemmelberg tot en met 16 september dagelijks bemand, in de weekends van 22 en 29 september worden er op deze posten eveneens redders voorzien.Bij mooi weer en voldoende personeel kunnen er ook redders ingezet worden tijdens de weekdagen van 17 tot en met 21 en 24 tot en met 28 september.
</doc>
<doc id="846" genre="news" gender="M">
Broer en zus vechten jarenlange vete uit in rechtbank: “Als mijn zus sterft, ga ik dansen op haar graf”
Stekene -  Een jarenlange vete tussen een broer en zus uit Stekene eindigde dinsdag in de strafrechtbank van Dendermonde. Daar stond broer T.B. terecht voor een vermeende kopstoot aan zijn zus, die hij tijdens de zitting zonder verpinken dood wenste.  Een jarenlange vete tussen een broer en zus uit Stekene eindigde dinsdag in de strafrechtbank van Dendermonde. Daar stond broer T.B. terecht voor een vermeende kopstoot aan zijn zus, die hij tijdens de zitting zonder verpinken dood wenste. Dat het tussen T. B. (54) en zijn zus Caroline nooit meer goed komt, werd dinsdag pijnlijk duidelijk in de zittingszaal van de correctionele rechtbank van Dendermonde. “Als mijn zus sterft, zal ik gaan dansen op haar graf”, verklaarde hij. “En dat meen ik echt.” De achterliggende oorzaak van de familieruzie bleek een al jarenlang aanslepende geldkwestie te zijn. Een oplossing daarvoor zal wellicht nooit meer gevonden worden, dat bleek ook op 22 mei van vorig jaar in Stekene. Getuigen verklaarden toen dat ze hadden gezien hoe T. B. zijn zus sloeg, schopte en een kopstoot gaf. “Agressie die niet getolereerd kan worden, wat de aanleiding ervoor ook was”, vond openbaar aanklager Cindy Reynders. “Ik vraag voor T. B. zes maanden celstraf en een geldboete van 800 euro. Een straf die opgelegd kan worden met probatievoorwaarden.” T. B. zelf ontkende zijn zus geslagen te hebben. “Ze heeft haar verwondingen zelf veroorzaakt”, hield hij vol. Ook de doodsbedreigingen aan het adres van zijn zus die hij in november van vorig jaar zou hebben gedaan ontkende hij. “Als ik morgen zou weten dat ik terminaal ben schiet ik een kogel door haar kop”, was de uitspraak die hem ten laste werd gelegd. “Maar die heb ik niet gedaan”, beweerde T. B. Volgens de advocaat van T. B. is hij geen dader, maar wel slachtoffer. “Dit onderzoek is heel eenzijdig gevoerd”, pleitte de raadsman. “Zijn zus heeft er alles aan gedaan om mensen te vinden die hem slecht konden maken. Ze volgde hem, maakte foto’ en filmpjes van hem en ging op café zelfs naast hem zitten. Dan daagde ze hem uit om haar te slaan. Hier is duidelijk sprake van uitlokking. Ik vraag de vrijspraak.” De rechter doet op 2 oktober uitspraak in de zaak.
</doc>
<doc id="847" genre="news" gender="M">
VIDEO. Zelfs Brazilianen zijn gek van West-Vlaamse drummers
Kortrijk -  Al 23 miljoen mensen zagen het filmpje van de jongste editie van Kortrijk Drumt . En het succesverhaal krijgt nog een vervolg, want organisatoren Gino Kesteloot en Steve Carette mogen volgend jaar de nationale feestdag openen in Brussel. Eind augustus trekken ze zelfs naar Malta, terwijl ook Brazilië wenkt.  Al 23 miljoen mensen zagen het filmpje van de jongste editie van . En het succesverhaal krijgt nog een vervolg, want organisatoren Gino Kesteloot en Steve Carette mogen volgend jaar de nationale feestdag openen in Brussel. Eind augustus trekken ze zelfs naar Malta, terwijl ook Brazilië wenkt. De beelden gingen de wereld rond toen welgeteld 247 drummers op 1 juli op de Kortrijkse Leieboorden het beste van zichzelf gaven tijdens . De beelden, waarop een bekende medley werd gespeeld, gingen de wereld rond: het werd 23 miljoen keer bekeken en 500.000 keer gedeeld op Facebook. De dienst Toerisme van de stad Brussel zag het filmpjes ook, en die contacteerde initiatiefnemer Gino Kesteloot. “Ik was verrast over de vraag”, zegt de Heulenaar. “Ze willen dat ik hetzelfde evenement organiseer op de nationale feestdag van volgend jaar. Op 21 juli 2019 openen we dus de nationale feestdag in de hoofdstad. Ik mik daarvoor op 250 drummers, dat is het maximum dat de Brusselse Kunstberg aankan.” Gino Kesteloot rekent vooral op dezelfde mensen die van het Kortrijkse evenement een succes maakten. Ook de technici en presentator Gerrit Grobben. “Ik vind het top dat ik dit in de hoofdstad nog eens kan overdoen”, zegt de man. “Ik droom ervan dat het koningspaar die dag langskomt, wie weet. Het is een bekroning voor de 25ste verjaardag van onze drumschool.” Niet haalbaar Kesteloot en zijn rechterhand Steve Carette schrokken zo mogelijk nog meer toen ze een uitnodiging kregen om naar Malta te gaan. “Blijkbaar heeft ook iedereen daar het filmpje van bekeken. Ze vroegen ons om daar ook zo’n evenement te organiseren, maar met 247 drummers naar Malta reizen is niet haalbaar”, zegt Carette. “Eind augustus volgend jaar trekken we dus met een kleinere delegatie naar het eiland. Gino zal vooraf via videobeelden instructies geven aan de deelnemers ginder.” Oma Erna En dan is er nog Brazilië. “Op 19 augustus dit jaar vond daar een gelijkaardig initiatief plaats, met het Orquestra de Baterias, in Florianópolis. Een uitnodiging om naar Brazilië te gaan volgend jaar is er, maar wij hopen vooral eerst een aantal Brazilianen naar Kortrijk Drumt te lokken, volgend jaar. Jammer dat oma dit niet meer kan meemaken”, zegt Gino Kestloot nog. Erna Huyghebaert (101) opende Kortrijk Drumt dit jaar maar stierf vorige week. Ze wordt donderdag om 10 uur begraven.
</doc>
<doc id="848" genre="news" gender="M">
Jonge vrouw wil stuur overnemen en stapt slaapdronken uit rijdende auto: “Kimberly dacht dat hij stilstond”
Torhout / Gits / Hooglede -  Kimberly Kimpe (23) uit Gits vecht voor haar leven na een erg vreemd ongeval zondagmorgen in Torhout. Plots liep het helemaal fout op de terugweg van een feestje. Haar broer Bert vertelt wat er zich heeft afgespeeld in de auto.  Kimberly Kimpe (23) uit Gits vecht voor haar leven na een erg vreemd ongeval zondagmorgen in Torhout. Plots liep het helemaal fout op de terugweg van een feestje. Haar broer Bert vertelt wat er zich heeft afgespeeld in de auto. Zwaar aangeslagen. Dat is de familie van Kimberly Kimpe uit Gits na wat er zondagmorgen iets voor 5.30 uur gebeurde in Torhout. “We hebben al kaarsjes gebrand in de hoop dat het goed komt met haar. Mijn zus is gelovig en we zijn een hechte familie. Ze moet blijven vechten”, zucht haar broer Bert Kimpe. Bert was er zondag niet bij toen het ongeval gebeurde, maar zijn andere broer, moeder en schoonzus wel.
</doc>
<doc id="849" genre="news" gender="F">
Wat hebben we vandaag op school geleerd? Hoe verkeerschaos te voorkomen
Oudenaken / Sint-Pieters-Leeuw -  In de schoolomgeving van Den Top en de kleuterschool van Don Bosco in Sint-Pieters-Leeuw veroorzaakte de nieuwe verkeerssituatie op de eerste schooldag wat chaos. Maar op de tweede schooldag liep het al heel wat vlotter.  In de schoolomgeving van Den Top en de kleuterschool van Don Bosco in Sint-Pieters-Leeuw veroorzaakte de nieuwe verkeerssituatie op de eerste schooldag wat chaos. Maar op de tweede schooldag liep het al heel wat vlotter. In basisschool Den Top zijn de uitbreidingswerken gestart voor bijkomende klaslokalen en een sportzaal langs de zijde van de Garebaan. Hierdoor wordt vanaf nu de toegang langs de Mekingenweg tot het schooldomein als hoofdingang gebruikt. De Mekingenweg was ook al de toegangsweg naar de kleuterschool van Bosco. “Omdat de Mekingenweg een vrij smalle straat is, werd vorig schooljaar in samenspraak met beide scholen beslist om een slagboom te plaatsen die enkel dicht gaat wanneer 's morgens de school start en 's avonds wanneer de school eindigt”, aldus schepen van Mobiliteit Jan Desmeth. “Ouders kunnen de Mekingenweg niet meer in met de wagen wat het voor iedereen veiliger moet maken. Tegenover de Mekingenweg hebben we een grote parking. Van hieruit kunnen kinderen en ouders te voet tot aan de schoolpoort. Gemachtigde opzichters helpen bij het oversteken van de straat en er zijn ook twee zoenzones ingericht in de Vanhouchestraat.” Uitgetest In februari van dit jaar werd deze nieuwe verkeerssituatie in de praktijk gedurende enkele dagen uitgetest. De resultaten en de reacties van beide scholen waren positief, zodat de gemeente Sint-Pieters-Leeuw in maart besliste om deze nieuwe situatie vanaf 1 september permanent te maken. Het was dan ook uitkijken naar de eerste schooldag. “Op de eerste schooldag werd dit een complete chaos”, geeft mobiliteitsambtenaar Johan Persoons toe. “Maar de eerste schooldag is dan ook geen gewone dag. Veel ouders nemen een dagje verlof om hun kinderen zelf tot op de speelplaats te kunnen begeleiden en daarna ook terug op te halen. Omdat in veel gezinnen zowel papa als mama bij de eerste schooldag aanwezig wilden zijn, leidde dit vaak tot twee wagens voor een kind. Hierdoor zat de parking al snel overvol wegens teveel wagens op hetzelfde uur.” De vraag was dan hoe de tweede schooldag zou verlopen. “Die verliep gelukkig al stukken vlotter”, aldus Johan Persoons die een oogje in het zeil kwam houden. “Ouders kwamen meer gespreid om hun kinderen af te zetten en op te halen. Voor de oudere kinderen werd al vaker de zoenzone gebruikt. Het helpt ook wel dat beide scholen hun uren wat opgeschoven hebben zodat beide scholen nu starten en eindigen met een verschil van tien minuutjes.”
</doc>
<doc id="850" genre="news" gender="F">
Gratis wifi als lokmiddel voor shoppers en toeristen. “Maar het is ook een manier om digitale armoede te bestrijden”
Halle -  Binnenkort zal iedereen die Halle bezoekt in de stadskern gratis gebruik kunnen maken van een wifi-verbinding. De stad doet deze investering om de aantrekkingskracht van het centrum voor bezoekers te vergroten.  Binnenkort zal iedereen die Halle bezoekt in de stadskern gratis gebruik kunnen maken van een wifi-verbinding. De stad doet deze investering om de aantrekkingskracht van het centrum voor bezoekers te vergroten. “Halle is dé winkelstad bij uitstek in de regio Pajottenland en Zennevallei, met vernieuwde winkelstraten en een opgeknapt stadscentrum. Maar om mensen te blijven lokken naar onze stad om er te shoppen, de horeca te bezoeken of uit toeristisch oogpunt, moeten we het stadscentrum nog aantrekkelijker maken. Gratis wifi in het commerciële hart van de stad kan hierbij helpen”, aldus schepen van Lokale Economie Eddy Buelinckx (Open VLD).
</doc>
<doc id="851" genre="news" gender="M">
Tweede misdaadroman van Tom Bergs speelt zich af in… een rusthuis: “Alleen Harry Potter ging me voor”
Keerbergen / Haacht / Boortmeerbeek -  De tweede misdaadroman van Tom Bergs rolt inmiddels van de persen. Het verhaal start exact een maand na het einde van het vorige boek, toch nam Bergs drie jaar de tijd om de laatste letter neer te pennen. De hele regio wordt betrokken.  De tweede misdaadroman van Tom Bergs rolt inmiddels van de persen. Het verhaal start exact een maand na het einde van het vorige boek, toch nam Bergs drie jaar de tijd om de laatste letter neer te pennen. De hele regio wordt betrokken. De misdaadroman Dubbelleven van Bergs die verscheen in 2015 was goed voor circa 1.300 verkochte exemplaren. De schrijver zegt dat hij met zijn vervolgverhaal Wraakzucht over de rechercheurs Johan Pieters en Sophie D’Hondt zeker niet wil onderdoen: “Ik nam dus drie jaar de tijd. Ik werk voltijds als administratief medewerker bij de politiezone Haacht, in mijn vrije tijd heb ik me vooral met het boek beziggehouden”, zegt hij.
</doc>
<doc id="852" genre="news" gender="M">
Alle personeelsleden ‘ziek’ na terugkeer ‘moeilijkste directeur van het land’
In elke school waar hij heeft gewerkt, waren er problemen met Thiéry T. als directeur. Hij zou zijn personeel bedreigen, onder druk zetten en is ‘absoluut onbekwaam’. Toch stond hij gisteren weer voor de deur van zijn oude school in De Panne. ‘We hebben geen andere keuze, hij is vastbenoemd’, zegt het schoolbestuur. Het voltallige personeel meldde zich prompt ziek. Een kwartier heeft de eerste werkdag van Thiéry T. als directeur van het Centrum voor Volwassenenonderwijs (CVO) in De Panne geduurd. Na een omzwerving van twee jaar in het Limburgse onderwijs stond hij gisteren weer in zijn oude school. Maar het was een koude douche, want de zeventien aanwezige personeelsleden hadden afgesproken dat ze zich onmiddellijk ziek zouden melden. ‘We voelden ons ook echt onwel door zijn aanwezigheid’, zegt één van hen – sommige andere personeelsleden hadden zich al eerder ziek gemeld. ­T. kon niet anders dan de school tijdelijk te sluiten. Zijn komst riep bij het personeel demonen op uit zijn vorige periode als directeur. ‘Hij voerde toen een waar schrikbewind’, zeggen ze. In de klachtenbrieven uit die periode hebben ze het onder meer over ‘vriendjespolitiek’, ‘het bedreigen van personeelsleden’ en ‘maatregelen lanceren ­zonder overleg met de belanghebbenden’. Die brieven vielen toen in dovemansoren. Maar twee schooljaren geleden leek het probleem zichzelf op te lossen. T. trouwde met een Limburgse en ging aan de slag als algemeen directeur van de scholengroep Limburg. Veel verder van De Panne kon hij niet zitten. ‘Maar zo’n goede oplossing blijkt dat nu toch niet te zijn’, zegt Véronique De Merlier, algemeen directeur van de Scholengroep Westhoek, waaronder het CVO Cervo valt. Want ­Thiéry T. was ook in Hasselt met Jan en alleman in conflict gekomen, en rond Nieuwjaar werd hij er ontslagen. ‘Hij was niet meer gedragen door het personeel’, heette het officieel. ‘Daarop heeft hij zijn functie hier in De Panne weer op­geëist’, zegt De Merlier. ‘Sindsdien zijn we op zoek naar een oplossing, maar er valt helaas niet aan te ontsnappen. We zijn al maandenlang alle mogelijke opties aan het bekijken. Maar hij is vastbenoemd als directeur van het CVO, en dus heeft hij recht op die functie.’ In zulke gevallen is de oplossing weleens om een extra ­directiefunctie te creëren waardoor hij niet met personeel in contact komt. ‘Maar dat wilde ik niet’, zegt De Merlier. ‘Dat is niet fair tegenover de anderen.’ Er zal op een of andere manier toch een oplossing moeten komen, want het personeel is van plan om ziek thuis te blijven zolang hun directeur daar nog is. Bovendien begint volgende week het schooljaar in het volwassenenonderwijs. Dan komt de rest van het (onderwijzend) personeel terug, net als de cursisten. Over de manier waarop T. in het verleden is benoemd, geeft de scholengroep Westhoek geen informatie. Hij is in ieder geval niet aan zijn proefstuk toe. Vooraleer hij in De Panne en Hasselt werkte, was hij directeur van een basisschool in Moorslede. Daar moest hij vertrekken na klachten van het personeel over ‘narcisme’ en ‘absolute onbekwaamheid’. Thiéry T. zelf wil niet reageren. Er is een groot verschil in sociale bescherming tussen onderwijspersoneel zonder vaste benoeming en collega’s die wel vast benoemd zijn. Zo is de ontslagprocedure voor een vast benoemde leraar of directeur heel omslachtig. De minister van Onderwijs, Hilde Crevits (CD&V), kondigde bij het ­begin van dit schooljaar aan dat ze de evaluatie van vastbenoemde leraren wil bijsturen. ‘Enerzijds moet je de leerkrachten natuurlijk voldoende bescherming bieden, zodat ze niet willekeurig ontslagen worden’, aldus Crevits. ‘Maar anderzijds ­horen we soms klachten van directies die zeggen dat het bijna onmogelijk is om een vastbenoemde leraar te ontslaan. Dus moeten we die procedure eens grondig ­bekijken en zo nodig aanpassingen doen.’ Nu worden vastbenoemde leraren nauwelijks ontslagen. Uit cijfers van Crevits blijkt dat het ongeveer om 25 leraren per jaar gaat. Dat is minder dan 0,02 procent van het totaal aantal vastbenoemden.
</doc>
<doc id="853" genre="news" gender="M">
PVDA wordt achtervolgd door vandaal die het ook niet zo begrepen heeft op islam en katholieke kerk
Een onbekende heeft maandagnacht in Hasselt een spoor van graffiti achtergelaten vanaf de Spoorwegstraat in Runkst, via de tunnel onder de sporen van het Hasseltse station, het Vlaams Huis en twee garagepoorten tot aan de gebouwen van het bisdom op het Vrijwilligersplein. De dader richtte zich tot de Partij van de Arbeid, de islam en de katholieke kerk. De politie heeft beeldmateriaal van de dader en hoopt die snel te grijpen. “We zijn geschrokken”, zegt Simona Bielen, die in één van de vier huizen woont die beklad werden in de Spoorwegstraat. “Nee, we hebben echt niks gehoord. Maar dat kan ook moeilijk. We zijn het geraas van de treinen die het station in- en uitrijden gewend en ’s nachts passeert hier ook nog goederenvervoer. Maar toen we vanochtend ‘ ’ op onze rolluiken zagen staan, was dat toch heel vreemd.
</doc>
<doc id="854" genre="news" gender="M">
Mechelse ouderen dringen aan op progressief seniorenbeleid
Voer een progressief seniorenbeleid. Dat is de boodschap die de leden van de Stedelijke Adviesraad voor Senioren (SARS) aan de Mechelse politici geven voor de nakende gemeenteraadsverkiezingen. De senioren bundelden hun voorstellen en aanbevelingen in een doordacht memorandum van 24 bladzijden. “We hebben er hard aan gewerkt en we hopen dat er iets van komt”, zegt Conny Verhaegen (80). Zo vragen ze om de oudere Mechelaars op voorhand te betrekken bij de herinrichting van de publieke ruimte.
</doc>
<doc id="855" genre="news" gender="M">
VIDEO. Aperitiefconcert Koninklijke Harmonie Sint-Cecilia
Sint-Gillis-Waas - Voorbije zondag gaf de Koninklijke Harmonie Sint-Cecilia onder leiding van dirigent Leo De Smet een aperitiefconcert in het centrum van Sint-Gillis-Waas. Marc Marin maakte een sfeerreportage.
</doc>
<doc id="856" genre="news" gender="M">
‘Moeilijkste directeur van het land’ keert terug naar school en voltallig personeel meldt zich ziek
In elke school waar hij heeft gewerkt, waren er problemen met Thiéry T. als directeur. Hij zou zijn personeel bedreigen, onder druk zetten en is “absoluut onbekwaam”. Toch stond hij gisteren weer voor de deur van zijn oude school in De Panne. “We hebben geen andere keuze, hij is vastbenoemd”, zegt het schoolbestuur. Het voltallige personeel meldde zich prompt ziek. Een kwartier heeft de eerste werkdag van Thiéry T. als directeur van het Centrum voor Volwassenenonderwijs (CVO) in De Panne geduurd. Na een omzwerving van twee jaar in het Limburgse onderwijs stond hij gisteren weer in zijn oude school. Maar het was een koude douche, want de zeventien aanwezige personeelsleden hadden afgesproken dat ze zich onmiddellijk ziek zouden melden.
</doc>
<doc id="857" genre="news" gender="M">
‘Moeilijkste directeur van het land’ keert terug naar school en voltallig personeel meldt zich ziek
In elke school waar hij heeft gewerkt, waren er problemen met Thiéry T. als directeur. Hij zou zijn personeel bedreigen, onder druk zetten en is “absoluut onbekwaam”. Toch stond hij gisteren weer voor de deur van zijn oude school in De Panne. “We hebben geen andere keuze, hij is vastbenoemd”, zegt het schoolbestuur. Het voltallige personeel meldde zich prompt ziek. Een kwartier heeft de eerste werkdag van Thiéry T. als directeur van het Centrum voor Volwassenenonderwijs (CVO) in De Panne geduurd. Na een omzwerving van twee jaar in het Limburgse onderwijs stond hij gisteren weer in zijn oude school. Maar het was een koude douche, want de zeventien aanwezige personeelsleden hadden afgesproken dat ze zich onmiddellijk ziek zouden melden.
</doc>
<doc id="858" genre="news" gender="M">
Zeker tien doden in Japan door orkaan Jebi
Duizenden reizigers zijn gestrand en meer dan een miljoen mensen is geadviseerd een ander onderkomen te zoeken. In juli werd Japan ook al getroffen door noodweer. In Japan zijn zeker elf doden gevallen en meer dan driehonderd mensen gewond geraakt door orkaan Jebi, de zwaarste tyfoon die het land in een kwarteeuw heeft getroffen. Jebi kwam dinsdag aan land in het westen van het Japan en heeft het openbare leven in een groot deel van het land volledig platgelegd.
</doc>
<doc id="859" genre="news" gender="M">
Noorse recherche zoekt naar vermiste computerexpert Kamphuis
Arjen Kamphuis checkte meer dan twee weken geleden uit in een hotel in Noorwegen en kwam twee dagen later niet opdagen voor zijn terugvlucht naar Amsterdam. De Noorse recherche heeft een onderzoek ingesteld naar de Nederlandse computerexpert Arjen Kamphuis, die al meer dan twee weken vermist is. Volgens de Noorse omroep NRK is de eenheid Kripos ingezet, onder meer gespecialiseerd in georganiseerde criminaliteit en vermissingen.
</doc>
<doc id="860" genre="news" gender="M">
Meest omstreden boek ter wereld weer verkrijgbaar: ‘Mein Kampf’ in Vlaamse boekhandels
Vanaf vandaag te krijgen bij de boekhandelaar: de Nederlandstalige versie van van Adolf Hitler: . Een verantwoorde versie met de nodige wetenschappelijke kanttekeningen. De publicatie komt er met de goedkeuring van de Joodse gemeenschap. Uitgever Mai Spijkers van Prometheus noemt het boek met de slechtste reputatie en beruchtste auteur aller tijden. En toch wilde hij per se het boek publiceren waarin Adolf Hitler zijn ideeën over Duitsland, ras en politiek uit de doeken deed. Spijkers steekt niet onder stoelen of banken dat het commercieel belang hierin meespeelt. wordt meteen uitgebracht in een oplage van 10.000 exemplaren, waarvan 1.500 boeken al op weg zijn naar de boekhandels in Vlaanderen.
</doc>
<doc id="861" genre="news" gender="M">
Veiligheidsraad vrijdag bijeen om verwacht offensief Idlib
Diezelfde dag vindt ook een topontmoeting plaats tussen Poetin, Erdogan en Rohani. De vraag is of het Syrische regime en Moskou tot die tijd wachten met het eindoffensief in Idlib. De VN-Veiligheidsraad komt vrijdag bijeen om over de situatie in de Syrische provincie Idlib te praten. Gevreesd wordt voor een humanitaire ramp. Diezelfde dag praat de Russische president Poetin in Iran met zijn Turkse ambtgenoot Erdogan en de Iraanse president Rohani over het beëindigen van de burgeroorlog in Syrië.
</doc>
<doc id="862" genre="news" gender="M">
Keiharde Engelse klei, gemillimeterd  Nederlands gras
Het graswicket Groundsman Paul Polak (66) besteedt zestig uur per week aan het onderhoud van ‘zijn’ graswicket. De cricketbal moet erop kunnen stuiteren alsof hij een straatsteen raakt. Paul Polak moet even het veld op. De inning (slagbeurt) van Spanje in de WK-kwalificatiewedstrijd tegen Jersey zit erop. Tijd voor de groundsman van de Amsterdamse cricketclub VRA (Volharding RAP Amstels) om het slagperk te inspecteren. Bepakt met bladblazer en een pot witte verf loopt hij naar het opgehoogde middenstuk van het veld, daar waar de batsman en bowler elkaar treffen.
</doc>
<doc id="863" genre="news" gender="F">
Geen papers meer achter betaalmuur
Want zo is de situatie nu: wil u online een wetenschappelijk artikel downloaden, dan kost u dat vaak meerdere tientallen euro’s. De onderzoeksfondsen van elf Europese landen nemen daarom een drastische stap: vanaf 2020 is het ‘hun’ wetenschappers niet meer toegestaan om werk te publiceren achter een betaalmuur. Het verbod geldt voor de wetenschappers, maar het is in feite bedoeld om de uitgevers van wetenschappelijke tijdschriften de arm om te wringen. Meestal gaat wetenschap er als volgt aan toe: wetenschappers krijgen een groot deel van hun middelen via onderzoeksfondsen, die overheidsgelden verdelen. Als ze klaar zijn met hun onderzoek, schrijven de wetenschappers een artikel, dat ze gratis aanbieden aan wetenschappelijke tijdschriften (liefst zo gerenommeerd mogelijk). De uitgever beoordeelt of het artikel in aanmerking komt voor publicatie. Is dat het geval, dan volgt de peer review, het proces waarbij collega-wetenschappers, op vrijwillige basis (onbetaald dus), de wetenschappelijkheid van het onderzoek evalueren. Na eventuele aanpassingen wordt het artikel gepubliceerd, en rekenen de tijdschriften hoge abonnementsprijzen aan om het werk te kunnen lezen. Geld dat betaald wordt door onder meer universitaire bibliotheken en andere vaak gesubsidieerde instellingen. Ziet u hoe dat rammelt? De overheid betaalt als het ware drie keer: voor het onderzoek, voor de peer review, en voor het tijdschrift. En de uitgevers, die weinig kosten hebben, rijven het geld binnen. Winstmarges kunnen oplopen tot meer dan 40 procent. Sommige wetenschappelijke uitgevers doen zo beter dan pakweg Google of Apple. Als de tijdschriften geen input meer krijgen van de vele Europese instellingen, dan zou dat voor de uitgevers een aderlating betekenen, is de redenering van de deelnemende onderzoeksfondsen. ‘Open access’ – vrije toegang – is het model van de toekomst, klinkt het. Wat niet wil zeggen dat de uitgevers helemaal geen geld meer ontvangen. Uitgevers mogen aan de onderzoeksinstellingen een bedrag vragen om het artikel ‘open’ te publiceren. Die som moet onder een nog te bepalen maximum liggen. In De Volkskrant sprak de Nederlandse Organisatie voor Wetenschappelijk Onderzoek (NWO) de verwachting uit dat als de abonnementskosten wegvallen, de universiteiten genoeg budget overhouden om de publicatiekosten te dekken. Het initiatief werd ondertekend door de onderzoeksfondsen van Nederland, Frankrijk, Groot-Brittannië, Zweden, Noorwegen, Oostenrijk, Zwitserland, Italië, Polen, Slovenië en Luxemburg. Dus nog niet door ons land. Maar daar zit geen bijzondere argumentatie achter. Het Fonds voor Wetenschappelijk Onderzoek (FWO) werkt momenteel aan een nieuw beleidsplan voor 2019-2023 en zal daar pas tegen eind dit jaar klaar mee zijn. Over open access wordt nog gediscussieerd, is te horen. ‘Maar het is dus zeker niet uitgesloten dat het FWO, in overleg met de Vlaamse universiteiten en Onderzoekscentra, later dit jaar de tekst alsnog ondertekent’, klinkt het. Aan de KU Leuven, onze meest geciteerde instelling, zijn ze aangenaam verrast door het Europese initiatief. De universiteit had zelf al een project opgestart om open access te stimuleren, met onder meer een platform waarop wetenschappers hun werk open publiceren. ‘We zijn voorzichtig optimistisch over het Europees plan’, zegt Demmy Verbeke van KU Leuven Bibliotheken. ‘We moeten nog afwachten of de verschuiving van de kosten (van abonnement- naar publicatiekosten, red.) een wezenlijk verschil maakt.’ Ook het Instituut Tropische Geneeskunde in Antwerpen is enthousiast. ‘Ik kan me niet inbeelden dat er wetenschappers zijn die tegen open access zijn, het geeft hun werk veel meer weerklank’, zegt Bouke de Jong, diensthoofd mycobacteriologie en voorzitter van de academische raad. ‘Maar de tijdschriften zitten in een ongelofelijke machtspositie, omdat wetenschappers in de eerste plaats gepubliceerd willen geraken. Het is te hopen dat er verandering komt in die afhankelijkheid.’
</doc>
<doc id="864" genre="news" gender="M">
Schooljaar in het teken van supertalent
Merchtem - Het hele schooljaar lang zullen de leerlingen van de Gemeentelijke Basisschool De Plataan werken rond het thema 'talenten'. Ze zullen zich een heel jaar voorbereiden op de grote talentenshow 'De Plataan's got talent!'. Bij het begin van het schooljaar werden de leerlingen dan ook onder begeleiding naar de heuse filmset van 'De Plataan's got talent!' gebracht. Alle leerkrachten waren verkleed en het waren allemaal superhelden met ieder zijn eigen supertalent. Samen zongen ze het liedje 'Leef' van Mozaïek. Het belooft een talentvol jaar in De Plataan te worden.
</doc>
<doc id="865" genre="news" gender="F">
Begin van het nieuwe schooljaar
Bierbeek - De leerlingen van de 4 kleuter- en basisscholen in onze gemeente zijn met volle moed aan het nieuwe schooljaar begonnen. Ongeveer 1150 leerlingen trokken op maandag 3 september naar de klas, sommigen zelfs voor het eerst. Ze werden warm onthaald door enthousiaste lerarenteams. Wij wensen hen een boeiend schooljaar toe.
</doc>
<doc id="866" genre="news" gender="M">
Tweede editie Gentse marathon op zondag 28 oktober
Gent - Zondag 28 oktober vindt de tweede editie van de Pauwels Consulting Ghent Marathon plaats. Aan de eerste editie namen zo'n 7.000 lopers deel, de kortere afstanden meegerekend uiteraard. Ook deze keer zijn er vijf afstanden. De wedstrijd bestaat uit een kidsrun, 5km, 10km, 21km en de volledige marathon. Marathonman Stefaan Engels benadrukt dat 28 oktober een loopfeest moet zijn voor iedereen. Ghent Marathon wil een zo breed mogelijk doelpubliek tot bewegen en sporten aanzetten. Tijdens de tweede editie van de Gentse marathon treedt ook de vzw UZ-INTENS naar buiten. Dat is een supportgroep van het UZ Gent voor patiënten en hun familie na een opname op intensieve zorg. De vzw werd eind 2017 opgericht en wil vooral aandacht besteden aan volgende aspecten: de psychologische begeleiding, het lotgenotencontact op verschillende evenementen (beweging, kunst, muziek), de ‘erkenning’ dat ook na het fysieke herstel het psychisch herstel zwaar kan doorwegen, de steun van zorgverleners buiten de kliniekmuren. Verschillende zorgverleners van de intensieve zorg (artsen, verpleegkundigen, psychologen, kinesisten) maken samen met de patiënten deel uit van de vzw die de marathon aangrijpt om naar buiten te komen en fondsen te werven. Deelnemers die de vzw UZ-INTENS willen steunen kunnen dat doen door in te schrijven via of . Ze betalen dan wel een hoger inschrijvingsgeld (50 euro) dan het gewone inschrijvingsgeld, maar steunen de vzw en krijgen bovenop een loopnummer ook nog een T-shirt, medaille en fiscaal attest. Ex- patiënten intensieve zorg en hun kinderen kunnen gratis deelnemen aan dit evenement via de VZW.
</doc>
<doc id="867" genre="news" gender="M">
Harmonie Sint-Cecilia: Geslaagd mosselfestijn op nieuwe locatie
Lebbeke - De Koninklijke Harmonie Sint-Cecilia organiseerde decennialang op jaarmarktdinsdag een mosselfestijn in zaal Ons Huis. Nu de parochiezaal passé is, zocht het bestuur naar een nieuwe locatie en datum. "Die vonden we in de vroegre voetbalkantine van SK Lebbeke", zegt bestuurslid Herman Van Praet. "Als datum kozen we voor het eerste weekend van september. Blijkbaar een goeie keuze, want de zaal zat twee dagen afgeladen vol. De uitstekende kwaliteit van de 'harmoniemosselen' en van de lekkere stoverij is blijkbaar nog altijd heel bekend.
</doc>
<doc id="868" genre="news" gender="M">
Eindelijk: film ‘Hollywood aan de Schelde’van Robbe De Hert gaat in première
Het heeft bloed, zweet en tranen gekost, maar binnenkort gaat de langverwachte en veelbesproken docufilm van de Antwerpse regisseur Robbe De Hert (75) in première. Niet in Antwerpen, maar wel op het filmfestival van Oostende. “Ik wil niet herinnerd worden als een saaie regisseur”, zei Robbe De Hert begin dit jaar in een interview met uw krant. De kans dat dit gebeurt is klein, en wanneer de Antwerpenaar op vrijdag 14 september, tijdens het filmfestival van Oostende, de première van zijn langverwachte docufilm bijwoont, wacht hem meteen ook eeuwige roem in eigen land. is een project dat al meer dan twee decennia meegaat.
</doc>
<doc id="869" genre="news" gender="M">
Vreemde Vrouwen Kijken met PowNed
Zap Drie vrouwelijke PowNed-redacteuren onderzoeken feminisme anno 2018 in een reportageserie. Tegen het einde van de eerste aflevering volgde een opmerkelijke draai. Misschien heeft u het zich ook weleens afgevraagd: dat feminisme, is dat nou wijvengezeik of is er nog een strijd te strijden? Die vraag is de pitch waarmee omroep PowNed – gezien de woordkeus een beetje bevreesd om voor soft door te gaan – een driedelige reportagereeks is begonnen met de titel Meer voor vrouwen . Het is een knipoog naar Meer voor mannen , het programma waarin mannenman Maxim Hartman enkele jaren de mannelijkheid bezong.
</doc>
<doc id="870" genre="news" gender="F">
Middelbare scholieren voelen steeds meer druk
Jongeren Nederlandse kinderen tussen de 11 en 16 jaar ervaren hun schoolwerk als zwaarder, blijkt uit nieuw onderzoek. Steeds meer middelbare scholieren voelen zich door hun schoolwerk onder druk staan. Vorig jaar gold dat voor 35 procent van de leerlingen, een ruime verdubbeling ten opzichte van 2001 en een stijging van bijna 8 procentpunt ten opzichte van 2013.
</doc>
<doc id="871" genre="news" gender="F">
Niemand had ooit iets van de wietplantages gemerkt
Invallen Almelo Met een grote politieactie in Almelo is volgens de burgemeester een crimineel netwerk een „belangrijke slag” toegebracht. „Wat gebeurt hier toch allemaal?” Een jonge vrouw met hoofddoek die een buggy voortduwt, vraagt het haar buurtbewoners. Vanaf een afstandje staan ze te kijken hoe politieagenten, medewerkers van defensie en belastingambtenaren drie rijtjeshuizen aan de Nieuwstraat in Almelo in- en uitlopen.
</doc>
<doc id="872" genre="news" gender="M">
Gratis parkeren op vrijdagavond
Tienen - De parkings van de scholen PISO en VIA zijn vrijdagavond ook open. In de Nieuwstraat is er een fietsparking. Op vrijdag 7 september is avondshoppen mogelijk in Tienen: de winkels zijn open tot 20 uur en er is animatie rond het thema . Bovendien kan je vanaf 15 uur gratis parkeren op de betaalparkings van de stad. Daarenboven staan enkele gelegenheidsparking gratis open tijdens de avond. Het gaat om de parking aan PISO (Alexianenweg) en VIA (Waaiberg). Maar deze terreinen sluiten wel om 20u30. Er is bijkomend ook een overdekte fietsparking in de Nieuwstraat.
</doc>
<doc id="873" genre="news" gender="M">
“Nacht van de Ondernemer”  krijgt verloop op twee locaties
Beersel - In 2016 vond in Beersel een eerste “Nacht van de Ondernemer” plaats; De “Nacht van de Ondernemer” is een gemeenschappelijke organisatie van de gemeente Beersel, Unizo Beersel en de lokale handelaars verenigd onder AHal(Alsembergse handelaars). Gezien het succes van deze eersteling werd al vlug beslist hier een vervolg aan te breien, de 2de editie vindt plaats op zaterdag 15 september. Erik Mosselmans van AHal: “Het doelpubliek voor de Nacht van de Ondernemer zijn ondernemers uit de Zennevallei, betrokken gemeenten en grote omgeving. Bij onze eerste editie in 2016 konden we pronken met een deelnemersaantal van 330 personen. Dit was wel het maximum dat de locatie(DOC) toen aankon., meerdere geïnteresseerden moesten we weigeren. Voor onze 2de Nacht van de Ondernemer opteren wij voor CC de Meent en hier kunnen we toch 400 personen ontvangen. “ CC de Meent is ook centraal gelegen, is vanuit alle richtingen vlot bereikbaar en , wat ook heel belangrijk is, beschikt over de nodige parkeerplaatsen. Als speciale act wordt dit jaar ook een professionele boksmatch, enig en uniek in de Zennevallei, voorzien. DOC’s Box vindt plaats om 19u30(deuren 18u) in Evenementenhal DOC, in de onmiddellijke buurt van CC de Meent. De toegangsprijs voor 1 profkamp(WBO wereldkampioene Femke Hermans tegen Ester Konecna) en 4 amateurkampen, bedraagt 15 euro. Kaarten voor deze bokswedstrijd zijn verkrijgbaar in de Alzenbar, 't Pleintje, De Vismet en Smulplezier. Het verloop van deze “Nacht van de Ondernemer”, tickets 114 euro: 17u15 onthaal, 18u Netwerking, 19u receptie, 19u30 Boksmatch(in den DOC), 20u30 Aan tafel en woord van organisatoren, 20u45 heerlijk en verzorgd diner met bediening aan tafel en aangepaste wijnen en vanaf 22u30 dans avond met DJ.
</doc>
<doc id="874" genre="news" gender="M">
HANS. Ik moet het weer allemaal zelf doen!
Lochristi - Beste lezer, ik zit met een probleem. Gij problemen zult u misschien denken, dat zal dan wel weer je eigen schuld zijn, met uwen franke teut ook altijd. Maar nee, het is nu eens van een heel andere orde. Ik was namelijk eens een keer trots op mezelf. Voor de zoveelste keer op rij zult u wellicht denken, och Heere arrogant baaske, ge zijt toch altijd nogal met uzelf ingenomen, anders zoude immers helemaal geen franke teut hebben nietwaar. Maar nogmaals neen, ik moet u ontnuchteren, zo werkt het namelijk niet. Het is bovendien niet zo, omdat je als kunstenaar zomaar van alles maakt wat je zelf leuk vindt dat daar automatisch ook trots aan verbonden wordt. Ik spreek waarschijnlijk niet enkel voor mezelf als ik zeg dat je als kunstenmaker doorgaans ook niet zoveel tijd hebt om trots te zijn want veelal, zelfs nog voor de verf van je laatste doek opgedroogd is, dient er zich reeds een volgende uitdaging aan die weer de volledige aandacht van je opeist. Bovendien hebben we het van huis uit dikwijls ook niet geleerd om trots te zijn. ‘Doe maar gewoon jongen dan doe je al gek genoeg’. Ge zijt het weer moeilijk aan het maken hè manneke, zie ik u denken. En awel ja, ik moet u gelijk geven want het is soms nu eenmaal ingewikkelder dan het op het eerste zicht lijkt. Misschien heeft u echter al die uitleg niet nodig en wilt u gewoon direct weten waarom ik nou eigenlijk zo trots was en wat daar nou zo moeilijk aan is. Oké, ik heb A gezegd nu moet ik voortdoen ook natuurlijk. Mijn trots had helemaal niets met de kunstenmakerij te maken maar wel met iets dat mij misschien evenzeer nauw aan het hart ligt en waar ik u zo nu en dan al deelgenoot van gemaakt heb namelijk tuinieren. Tuinieren in al zijn facetten wel te verstaan. Gaande van groenten- fruit en kruidenteelt tot het gecontroleerd laten groeien van planten en/of struiken waarvan niemand nog de naam kent en daarom gemakshalve nogal eens onkruid genoemd wordt. Leuk en aardig allemaal zult u vertwijfeld denken maar vanwaar de trots en waar schuilt nu het probleem? Rustig, ik leg het u direct allemaal uit. Mijn trots bestond eruit dat ik donderdag 30 augustus de tweede prijs gewonnen heb van de hier te Lochristi georganiseerde wedstrijd voor de fraaiste eco-tuin. Voilà, het hoge woord is eruit. Wat is dan in godsnaam het probleem vraagt u zich af. Het probleem schuilt zich in het feit dat ik u dat zelf via deze weg moet verkondigen. Want eigen lof stinkt weet u wel. Ik had namelijk stiekem gehoopt dat uw nederige dienaar van buitenlandse komaf, na het in ontvangst nemen van de wisselplaquette en bijbehorende geldprijs, met zijn smoel in de gazet zou verschijnen. Doch na de massale afwezigheid van de pers op het schoon verdiep (met uitzondering an Lochristinaar, al hoor ik waaien dat de pers niet uitgenodigd zou geweest zijn) van ons eigenste gemeentehuis, is het nu weer hoogste tijd om terug met de voetjes op de aarde te komen want zoals het de echte sportman betaamt was ik natuurlijk ook enigszins teleurgesteld omdat zilver immers betekent, net naast goud gegrepen. Gelukkig was er naast de eerder vermelde prijzenpot ook nog een heerlijke flesje Chenin Blanc beschikbaar voor alle zevenendertig deelnemers (een recordaantal heb ik mij laten vertellen) en vanwege het feit dat ik doorgaans nauwelijks alcohol consumeer en dit wijntje toch een behoorlijk koppige afdronk had was het leed snel geleden. De bedoeling van de wedstrijd, om het eco-tuinieren voor een breder publiek te promoten, leek mij door het ontbreken van publiciteit een gouden kans die onbenut gebleven is. Ach, beste lezer soms begrijp ik de mechanismen van onze huidige ‘moderne’ wereld niet helemaal. Maar als u mij vraagt of ik oprecht fier was, kan ik alleen maar volmondig antwoorden met, jawel beste mensen, apetrots!
</doc>
<doc id="875" genre="news" gender="M">
CTS zet de deuren open voor tentoonstelling : WOI & SINT-PIETERS-LEEUW
Sint-Pieters-Leeuw - Tijdens de weekends van 8-9 en 15-16 september loopt de tentoonstelling WOI & Sint-Pieters-Leeuw, telkens van 14 tot 18 uur. Je kan hem bezoeken in het Continental Theological Seminary, ook een unieke gelegenheid om deze mooie locatie te ontdekken. Vier jaar al wordt overal ter wereld de Eerste Wereldoorlog herdacht. Nu we naar het einde van de herdenkingen toeleven, zoomt men nog eens in op de gebeurtenissen in Sint-Pieters-Leeuw zelf. Wat betekende de Duitse bezetting voor de inwoners? Hoe ging men hiermee om? In Sint-Pieters-Leeuw is niet gevochten, maar dat betekent niet dat de oorlogsjaren hier makkelijk zijn geweest. We volgen ook nog even in de voetsporen van de Leeuwse soldaten en werpen nog een laatste blik op de frontlinie, de gesneuvelden en de herdenkingen. Met nooit eerder vertoonde foto’s en nieuwe informatie, aangevuld met prachtige voorwerpen uit de collectie van Victor Packu, is deze tentoonstelling zeker een bezoek waard. Dankzij zeer persoonlijke verhalen en weetjes krijgen we een nieuwe blik op de oorlog. Voor deze tentoonstelling is men te gast in het Continental Theological Seminary, op de site Rattendael. U komt er alles te weten over de merkwaardige link tussen de expo en het kasteel van Rattendael. Tegelijkertijd kan u de sfeer opsnuiven van deze mooie site waar ooit een burgemeester woonde en vandaag studenten van over de hele wereld naar de universiteit gaan. Zondag 16 september om 15 uur vindt er een finissage plaats. Bij een hapje en drankje vertelt burgemeester Luc Deconinck over de diverse acties die hebben plaatsgevonden de afgelopen jaren en licht hij een tipje van de sluier op over de acties die nog worden georganiseerd om de herdenkingen van 100 jaar oorlog af te sluiten. Het Continental Theological Seminary is gevestigd in de Kasteelstraat 48, 1600 Sint-Pieters-Leeuw Meer info: Dienst Erfgoed, ( 02 371 22 62, * erfgoed@sint-pieters-leeuw.be
</doc>
<doc id="876" genre="news" gender="F">
"Als iemand valt, kunnen wij verantwoordelijk worden gesteld"
De bewoners van de Fruithoflaan in Zandhoven vonden zaterdag een brief in hun bus dat een aannemer vandaag, woensdag, het klinkerwegdek komt afschrapen en asfalteren. Het wegdek is verzakt. De meeste buren uit de Fruithoflaan vinden dat asfalt niet past in de wijk Bogaerevelden, waar overal beklinkerde straten zijn. Ze hebben ook geen klachten en vinden het weggegooid geld. Bovendien betreuren ze het gebrek aan inspraak en het feit dat ze zo laat op de hoogte werden gebracht.
</doc>
<doc id="877" genre="news" gender="F">
Toyota roept miljoen hybride auto&#8217;s terug vanwege brandgevaar
Ruim de helft van de auto’s die terug naar de garage moeten, rijden in Japan. In Nederland worden bijna negenduizend auto’s teruggeroepen. Toyota roept wereldwijd meer dan een miljoen auto’s terug vanwege brandgevaar. Dit bevestigt een woordvoerder woensdag na berichtgeving van persbureau AFP. De motor van de auto’s heeft een defect waardoor er een grotere kans op kortsluiting is. Het gaat om auto’s van de populaire modellen Prius en C-HR die tussen juni 2015 en mei 2018 van de band af rolden.
</doc>
<doc id="878" genre="news" gender="M">
Kim Kardashian probeert opnieuw gevangene vrij te krijgen
In juni besloot de Amerikaanse president Trump na een bezoek van Kim Kardashian aan het Witte Huis om de tot levenslang veroordeelde Alice Johnson gratie te verlenen. Na haar eerdere succes met Alice Johnson, probeert de Amerikaanse realityster Kim Kardashian opnieuw een veroordeelde gevangene vrij te krijgen. Het gaat om Chris Young (30), die een levenslange gevangenisstraf uitzit zonder kans op vrijlating voor een drugsvergrijp. Volgens Kardashian was hij “in het bezit van wiet en een halve gram cocaïne”.
</doc>
<doc id="879" genre="news" gender="F">
Geen vrouwen meer op Thaise politieschool
De beslissing om in 2019 geen vrouwen toe te laten op de Thaise Royal Police Cadet Academy kan grote gevolgen hebben voor vrouwelijke slachtoffers van seksueel geweld. De Thaise nationale politieacademie kondigde dit weekend aan dat zij in 2019 geen vrouwelijke cadetten toelaat. De beslissing werd niet gemotiveerd. ‘Dit is een beleidskwestie. Meer informatie mogen we niet geven’, zei Kapitein Worawut Sripakhon. Pas sinds 2009 kunnen vrouwen er politieagent worden. Het besluit is niet te verzoenen met de Thaise wetgeving over gendergelijkheid, zegt Usa Lerdsrisuntad, directrice van de Thaise Stichting voor Vrouwen. ‘Dit is discriminatie. Er zijn al te weinig vrouwelijke agenten, en nu zal hun aantal nog verder terugvallen.’ Opmerkelijk: het Thaise recht vereist dat verkrachtingsslachtoffers ondervraagd worden door een vrouwelijke agent. Vrouwenrechtenorganisaties noemen de beslissing een stap terug in de tijd. ‘We vrezen dat vrouwen minder vaak aangifte zullen doen van misdrijven als huiselijk geweld, seksuele intimidatie en aanranding’, stelt Jadet Chaowilai, directeur van de lokale mensenrechtenorganisatie Women and Men Progressive Movement. ‘We vrezen dat vele slachtoffers beschaamd of terughoudend zijn, waardoor ze liever niet met een mannelijke agent praten.’ Een studie van UN Women uit 2017 schat dat bijna 90 procent van de slachtoffers van een verkrachting in Thailand geen aangifte durft te doen. Uit het verslag bleek bovendien dat seksueel geweld soms goedgepraat wordt op basis van de seksuele geschiedenis van de vrouw in kwestie. Een verslag van de Friedrich-Ebert Stichting uit 2017 bevestigde deze bevindingen, en raadde net aan om meer vrouwelijke agenten in dienst te nemen om onderrapportering tegen te gaan.
</doc>
<doc id="880" genre="news" gender="M">
Ontwikkelingshulp, kolonisering, een zegen of alle drie? Het nieuwe Afrika is<b>made in China</b>
Zelfs naar Chinese normen is het veel: de Volksrepubliek maakt zowat 55 miljard euro extra investeringsgeld vrij voor projecten in Afrika. Daarmee verdriedubbelt het land zijn gemiddelde geldstroom van de voorbije vijftien jaar. In China wordt het ontwikkelingshulp genoemd, buiten China een nieuwe vorm van kolonisering. Veel Afrikanen vinden het dan weer een zegen. Het is van alle drie een beetje. Maar het getuigt vooral van een strategie die China veel winst opbrengt.  Zelfs naar Chinese normen is het veel: de Volksrepubliek maakt zowat 55 miljard euro extra investeringsgeld vrij voor projecten in Afrika. Daarmee verdriedubbelt het land zijn gemiddelde geldstroom van de voorbije vijftien jaar. In China wordt het ontwikkelingshulp genoemd, buiten China een nieuwe vorm van kolonisering. Veel Afrikanen vinden het dan weer een zegen. Het is van alle drie een beetje. Maar het getuigt vooral van een strategie die China veel winst opbrengt. In Peking verzamelden de voorbije dagen verschillende Afrikaanse staatshoofden voor een Afrika-top. Ze werden er door president Xi met open ­armen ontvangen en kregen waarvoor ze gekomen waren: goedkoop Chinees geld. Liefst 55 miljard euro, verdeeld over gewone financiële hulp, goedkope leningen en speciale fondsen. Tot nu werd gemiddeld voor zowat 5 miljard leningen per jaar toegekend, met het nieuwe investeringsplan wordt dat bedrag bijna verdrie­dubbeld. 3.
</doc>
<doc id="881" genre="news" gender="M">
Vrouw krijgt de volle laag na valse aangifte van verkrachting: “We hadden tijd en geld veel beter kunnen besteden”
Appels / Merksem / Dendermonde -  Een 29-jarige vrouw die een valse aangifte had gedaan van verkrachting is woensdag de mantel uitgeveegd in de rechtbank van Dendermonde. “We hebben kosten noch moeite gespaard voor het onderzoek. Tijd die we veel beter hadden kunnen besteden.”  Een 29-jarige vrouw die een valse aangifte had gedaan van verkrachting is woensdag de mantel uitgeveegd in de rechtbank van Dendermonde. “We hebben kosten noch moeite gespaard voor het onderzoek. Tijd die we veel beter hadden kunnen besteden.” De tranen rolden over de wangen van Nathalie V. uit Merksem tijdens haar proces voor de correctionele rechtbank van Dendermonde. Verdriet dat ze ook twee jaar geleden had, toen ze bij de politie kwam melden dat ze verkracht was. “Haar verklaring was bijzonder gedetailleerd”, sneerde openbaar aanklager Natalie Raes. “De politiediensten zijn daarop meteen in actie geschoten. Het parket werd gecontacteerd en heel de procedure werd in gang gezet. Om het onderzoek goed te kunnen voeren hebben we kosten noch moeite gespaard. Er werd een gynaecoloog opgeroepen voor een medische controle en om een verslag op te stellen. Kostprijs: 1.500 euro. Er werden bloedstalen genomen. Kostprijs: 1.000 euro. Om nog maar te zwijgen van de vele uren die onze politiemensen aan deze zaak hebben besteed. En dat om tot de conclusie te komen dat er nooit een verkrachting was geweest. Er werden geen sporen van sperma gevonden, alleen maar van alcohol.” De man die Nathalie V. had aangewezen als verkrachter had van bij de start alles ontkend. Zijn versie van de feiten bleek de juiste te zijn. “Een valse aangifte doen van een verkrachting is enorm stuitend en laakbaar”, aldus de procureur. “Dit kan echt niet de bedoeling zijn. Hopelijk kunnen we alle gemaakte kosten recupereren bij u.” Het parket vorderde voor haar ook een passende werkstraf, zodat ze op die manier iets terug zou kunnen doen voor al de werkuren die nodeloos aan haar verspeeld waren. Nathalie V. bood haar excuses aan bij de rechtbank. “Het was een zeer foute actie van mij”, gaf ze toe. “Ik had de verkeerde conclusies getrokken.” De rechter doet op 3 oktober uitspraak in de zaak.
</doc>
<doc id="882" genre="news" gender="M">
Een boek voor over de Tiense grauwzusters, hun ziekenhuis en hun zorg
Tienen - Ereconservator Staf Thomas stelt op maandag 24 september het boek voor over de geschiedenis van de Tiense grauwzusters. De voorstelling past in het programma van de . Op maandag 24 september is Staf Thomas aan het woord over de geschiedenis van de grauwzusters die aan de Gilainstraat het ziekenhuis stichtten en er begonnen met thuiszorg. : Staf Thomas, ere-stadsarchivaris van Tienen, over zijn boek De geschiedenis van de Grauwzusters. Een boeiend stuk Tiense geschiedenis. : Sabine Van Huffel, professor Ingenieurswetenschappen KU Leuven. Naast wetenschappelijke publicaties schreef zij een boekje over hoe ze het overlijden van haar zoontje verwerkt heeft vanuit haar verrijzenisgeloof. : Dennis Vanden Auweele, godsdienstfilosoof KU Leuven. In zijn jongste boek legt hij uit wat godsdienst ons positief kan bieden. Hij brengt dit met een frisse open blik. : Steven Vanackere, oud-minister. Hij behaalde recent nog een diploma filosofie. Hij spreekt als gelovige en als politicus. Over hoe houvast te vinden in onzekere tijden. Organisatie: dekenij Tienen en christelijk vormingswerk CVV.
</doc>
<doc id="883" genre="news" gender="M">
Politiezone Mechelen-Willebroek koopt vier elektrische BMW-wagens
De politiezone Mechelen-Willebroek kreeg woensdagochtend de sleutels van vier gloednieuwe patrouillewagens. Het gaat om volledig elektrische BMW i3’s die ingezet zullen worden in de wijkwerking. Het is de eerste keer dat de zone Mechelen-Willebroek volledig elektrische voertuigen aankoopt. De vier nieuwe wagens vervangen enkele oudere patrouillewagens en zullen worden ingezet in de wijkwerking. Met een autonomie van ruim 200 kilometer zijn de wagens daar volgens de politie perfect geschikt voor. “Veiligheid blijft prioriteit, het is dan ook belangrijk dat we daar in blijven investeren”, klinkt het bij burgemeesters Bart Somers (Open Vld) van Mechelen en Eddy Bevers (N-VA) van Willebroek. “Maar we zijn blij dat dit ook op een duurzame manier kan. Onze zone is de eerste die vier volledig elektrische politiewagens koopt.” De vier voertuigen samen hebben een kostenplaatje van 189.884 euro.  Deze voormiddag mochten wij de sleutels van vier nieuwe elektrische politievoertuigen ontvangen.
</doc>
<doc id="884" genre="news" gender="M">
Niemand blijft gespaard in documentaire die vuile was van Whitney Houston buiten hangt
Drie jaar na ‘Amy’ is er nu ‘Whitney’, een documentaire over Whitney Houston die een inkijk biedt in de dramatische neergang van de diva. Voer voor tabloidfans, maar toch ook meer dan dat. Zes jaar na haar over­lijden haalde Whitney Houston onlangs opnieuw de headlines. Het nieuws zat verstopt ergens voorbij halverwege een documentaire: Whitney Houston was als kind misbruikt door haar tante, de zangeres Dee Dee Warwick, zus van de soul­legende Dionne Warwick. Het is Whitneys halfbroer die het geheim in de film deelt, zelf ook een slachtoffer van de vrouw. De beschuldigde kan de aantijgingen niet meer tegenspreken, want ze ligt al tien jaar onder de zoden.
</doc>
<doc id="885" genre="news" gender="M">
De St@rtbaan neemt een vliegende start
Halveweg Snoep werd niet getolereerd. De vrouwelijke veiligheidsagenten scanden iedere toerist en waren naarstig op zoek naar GSM's en verboden wapens. Gelukkig moest de politie niet ter plaatse komen! Na het inchecken bij de verschillende gates mochten de bezoekers nog even toekijken en de familieleden uitwuiven. Iedere groep vertrok naar een zuiderse bestemming en keert op 30 juni terug met een hele valies vol kennis en misschien ook vuile was. Fijne vlucht!
</doc>
<doc id="886" genre="news" gender="M">
Tekort aan veilige parkeerplaatsen, truckers slapen noodgedwongen in cabine
Er staan zo'n tien trucks op de parkeerplaats tegenover de Marsfabriek in Veghel. Het is 07.00 uur en hier en daar kruipt een vrachtwagenchauffeur uit zijn cabine. Met water uit een jerrycan spoelt een chauffeur de slaap uit zijn gezicht. Het is verboden om hier te overnachten - er hangt een bord - maar de politie handhaaft daar niet op. Er is een groot tekort aan geschikte en veilige parkeerplaatsen voor vrachtwagens. In Veghel en omgeving al zo'n honderd plekken per nacht. Op de hele corridor van Rotterdam naar Duitsland gaat het om een veelvoud daarvan. Truckers worden beroofd, hun lading of diesel wordt gestolen, migranten klimmen in hun vrachtruim. Allemaal verstoringen in het logistieke proces die zorgen voor schade, tijdverlies en een gevoel van onveiligheid bij de chauffeurs. De gemeente Meierijstad waaronder Veghel valt wil dit probleem te lijf gaan en heeft alvast 3,1 miljoen euro gereserveerd. "Dat is een aardig begin", zegt wethouder Jan Goijaarts."En met dat geld achter de hand gaan we op zoek naar plekken waar we de veiligheid voor de chauffeur en de lading kunnen garanderen. Maar we zullen daarbij ook de hulp van andere partijen nodig hebben." Meierijstad heeft daarom vertegenwoordigers van vier provincies (Zuid-Holland, Brabant, Limburg en Gelderland), Rijkswaterstaat en de transportsector uitgenodigd voor een toer door de regio, om te kijken wat ze kunnen doen om de veiligheid voor truckers te verbeteren. De burgemeester van Moerdijk gaat ook mee. Vorige week riep hij de hulp in van het Rijk, omdat zijn gemeente steeds meer last krijgt van Albanese migranten die vrachtwagens openbreken. Voordat hij wethouder werd, was Jan Goijaarts logistiek manager bij Mars. "Ik heb meegemaakt dat er een stel migranten in een truck werd aangetroffen. Die hadden niet alleen van de chocola gegeten, maar ook hun behoefte gedaan. Dan moesten we zo'n hele lading weggooien. Dat kostte al gauw 5000 euro." Volgens Goijaarts is de ideale parkeerplaats veilig, voorzien van camera's, met zo nodig een hek eromheen. Met goede sanitaire voorzieningen en mogelijkheid om ergens anders te slapen dan in de cabine van de truck, want officieel is dat niet toegestaan. "Het is best lastig om een marktpartij te vinden die daar commercieel iets mee kan, vandaar dat wij als gemeente Meierijstad nu besloten hebben om daar dan ook financiële middelen voor beschikbaar te stellen." Hij hoopt dat andere partijen zullen volgen. Evofenedex, de branchevereniging van verladers is daar in elk geval een van. Adjunct-directeur Joost Sitskoorn: "We zijn er heel blij mee dat Meierijstad dit probleem nu gaat aanpakken, maar het is natuurlijk de bedoeling dat er voor truckers langs alle corridors in Nederland veilige parkeerplekken komen. Vooral omdat het goederenvervoer met de groeiende economie alleen maar zal toenemen."
</doc>
<doc id="887" genre="news" gender="M">
Jos B. donderdag uitgeleverd aan Nederland
De verdachte in de zaak-Nicky Verstappen wordt met een vliegtuig naar Nederland gebracht. Hij wordt dan binnen 24 uur voorgeleid, meldde de politie eerder. Jos B., die wordt verdacht van betrokkenheid bij de moord op Nicky Verstappen, wordt donderdag uitgeleverd aan Nederland. Dat heeft zijn Spaanse advocaat woensdag tegen persbureau ANP gezegd. Het Openbaar Ministerie kan dit nog niet bevestigen.
</doc>
<doc id="888" genre="news" gender="M">
Weer verliest mannelijke Democraat kandidatuur van jongere vrouw
Ayanna Pressley heeft geen Republikeinse tegenstrever en zal daarom waarschijnlijk de eerste zwarte vrouw worden die namens Massachusetts een Congreszetel wint. De Amerikaanse voorverkiezingen hebben de Democraten opnieuw een onverwachte kandidaat opgeleverd, deze keer in de staat Massachusetts. De 44-jarige Ayanna Pressley – een zwarte vrouw en wethouder in Boston – heeft dinsdag de kandidatuur gewonnen voor haar partij in het Zevende District. Haar partijgenoot Michael Capuano (66) moet daardoor na twintig jaar zijn zetel afstaan.
</doc>
<doc id="889" genre="news" gender="M">
Afscheid van  de verwarde terrorist
Nederland heeft zich verplicht om vluchtelingen op te nemen die al langer in Turkije verblijven. De normen voor toelating zijn zwaarder dan bij gangbare asielprocedures. Nu blijkt dat een vijfde van de Syriërs ‘te radicaal’ wordt gevonden om voor asiel in aanmerking te komen. Volgens Paul van Musscher, die vreemdelingenzaken doet bij de politie, gaat het om opvattingen die de openbare orde in gevaar kunnen brengen en om opvattingen die de integratie belemmeren.
</doc>
<doc id="890" genre="news" gender="F">
‘Nederlandse student besteedt  minste tijd aan  studie van Europa’
Dat zei de oud-voorzitter van universiteitenkoepel VSNU Karl Dittrich vorige maand op NPO Radio 1. Veel burn-out-klachten onder studenten? Karl Dittrich, oud-voorzitter van universiteitskoepel VSNU, kan het zich „nauwelijks” voorstellen. „De Nederlandse student staat niet bekend als degene die het meeste tijd aan zijn studie besteedt”, zei hij bij Spraakmakers op NPO Radio 1 op 15 augustus. „Van alle studenten in Europa is de Nederlandse student degene die het minste uren aan zijn studie besteedt.” Deze bewering gaan we checken.
</doc>
<doc id="891" genre="news" gender="M">
Lambiek kan nu ook “veilig” naar het buitenland worden uitgevoerd
Beersel - Gedurende 10 jaar werd er bij Brouwerij Oud Beersel onderzoek gedaan naar de geschikte verpakking om traditionele Lambiek op Bag-in-Box te kunnen verdelen. In het begin van de 20-ste eeuw werd Lambiek op houten vaten aan cafés geleverd. Deze traditie ging door de opkomst van het flessenbier verloren. Maar daar komt nu toch verandering in. De Lambiek BEER BOX van Oud Beersel laat deze traditie op een hedendaagse manier herleven en dat wordt op zaterdag 8 en 9 september 2018 gevierd op de Lambic Blending Experience bij Oud beersel in Beersel. Voor de opkomst van het flessenbier werd er in Brussel en omstreken veel Lambiek gedronken. Lambiek is een bier dat zijn oorsprong kent in de 13de eeuw en dat spontaan tot gisting komt op houten vaten. Na een verdere rijping werd de Lambiek op houten vaten van 250 liter, Brusselse tonnen genaamd, naar de café’s gebracht. Het bier werd er afgetapt in stenen kruiken om zo aan de klanten te worden geschonken. Eenmaal een vat aangeslagen werd diende het zo snel mogelijk leeggedronken te worden om een goede kwaliteit van lambiek te kunnen bieden. In 2008 is Oud Beersel gestart met het afvullen van Lambiek op bag-in-box. Deze verpakking is vooral bekend voor wijn en voor artisanale fruitsappen. Daar de Lambiek geen filtratie noch pasteurisatie ondergaat, wordt er door de aanwezige micro-organismen nog matig CO2 geproduceerd. Bij een standaard bag-in-box zet hierdoor de zak uit waardoor de kartonnen doos bol komt te staat en de zak uiteindelijk lekt. Gedurende 10 jaar werd er bij Oud Beersel onderzoek gedaan om traditionele lambiek gerijpt op houten vaten te kunnen aanbieden aan al haar klanten. Dit onderzoek heeft geleid tot de exclusieve Lambiek BEER BOX verpakking van Oud Beersel. De innovatie zit in de zak die volledig opnieuw is ontworpen waardoor deze geschikt is voor een binnendruk tot 3 bar. De zak wordt direct onder druk afgevuld en behoudt hierdoor zijn vorm. Deze innovatie zorgt ervoor dat Oud Beersel nu Lambiek kan leveren aan iedere speciale bierzaak in de wereld. De eerste BEER BOXEN zijn al onderweg richting Italië, Denemarken, Zweden, Japan en China. Op zaterdag 8 en zondag 9 september, van 10u tot 16u, zullen tijdens de Lambic Blending Experience bij Oud Beersel 15 Lambiekbieren vanop BEER BOX getapt worden. Er worden blending sessies gegeven waarbij de deelnemers 5cl kunnen proeven van 10 verschillende Lambieken van verschillende leeftijden en uit verschillende vaten. Hierdoor kan men een beter inzicht verwerven in de invloed van de rijpingstijd van het bier en het soort vaten op hetzelfde Lambiekwort. Meer info op www.oudbeersel.com .
</doc>
<doc id="892" genre="news" gender="M">
Bouw van sociale koopwoningen in Groot Bewijk start begin oktober
Oosterzele - De bouw van de sociale koopwoningen in het Groot Bewijk in Scheldewindeke kan beginnen. Sociale huisvestingsmaatschappij Kleine Landeigendom Het Volk zal in de nieuwe wijk 18 koopwoningen bouwen. “De werken werden begin augustus gegund aan de laagst biedende aannemer, Everaert-Cooreman nv”, klinkt het bij directeur Hans Heyse. “De start van de bouwwerken is vastgelegd op 8 oktober 2018. Het einde is voorzien in het voorjaar van 2020.” De sociale koopwoningen van KLE Het Volk maken deel uit van een nieuwe site van 8,8 hectare, die de naam Groot Bewijk kreeg. Die nieuwe wijk situeert zich tussen de Korenbloemstraat, Boterbloemstraat, Turkenhoek en de spoorlijn Zottegem & Gent-Sint-Pieters. Op de site komt een nieuw woonzorgcentrum met 60 bedden, 40 assistentiewoningen, een cohousingproject met 20 huizen en sociale koop- en huurwoningen. Sociale huisvestingsmaatschappij Kleine Landeigendom Het Volk staat in voor de bouw van 18 koopwoningen, een ontwerp van AVA Partners Architects en Planners uit Gent. Het ontwerp bestaat uit 9 koppelwoningen. Elke afzonderlijke woning is voorzien van vier slaapkamers, een ruime zolder en een eigen garage en tuin. “De totale kostprijs van de 18 sociale woningen wordt geraamd op zo’n 3,3 miljoen euro, exclusief BTW”, aldus directeur Heyse. Kleine Landeigendom het Volk heeft op haar kortetermijnplanning ook nog de bouw van 7 sociale koopwoningen in de Huckerstraat in Balegem staan. De sociale huisvestingsmaatschappij verkocht in het verleden al 82 sociale woningen in Balegem, 51 in Gijzenzele en 6 in Scheldewindeke.
</doc>
<doc id="893" genre="news" gender="M">
Infomomenten autodelen en mobipunten
Gekoppeld aan de uitrol van deze deelauto’s komen er ook Mobipunten op deze locaties. Dit zijn plaatsen waar deelwagens, fietsenstallingen en openbaar vervoer op één punt samenkomen. Dit moet de overstap tussen deze vervoersmiddelen vergemakkelijken. Zowel de deelauto's als de Mobipunten passen in de ambitie van de stad om maximaal in te zetten op duurzame mobiliteit, één van de speerpunten van het nieuwe mobiliteitsplan. Een deelauto vervangt immers vijf tot tien privéauto's. Er zijn drie infomomenten over het autodelen en de Mobipunten gepland:
</doc>
<doc id="894" genre="news" gender="F">
Buurtbewoners halen slag thuis:stad en provincie weigeren bouw van drie woonblokken
Het Antwerpse stadsbestuur en de deputatie van de provincie Antwerpen weigeren de vergunningen voor een bouwproject dat pal op de grens ligt van Deurne en Borsbeek. Bewoners van de Grensstraat en Posthoevestraat in Borsbeek lijken zo hun slag thuis te halen. Tegenover de rijtjeshuizen van de Grensstraat in Borsbeek staat nu een hoeve. Dat perceel ligt nog net op het grondgebied van Deurne en kwam in handen van de BVBA WE-Assist. De plannen van de projectontwikkelaar zijn al geruime tijd bekend. Er was sprake van hoogbouw in de vorm van drie woonblokken, goed voor 75 appartementen. Dat zorgde voor onrust bij de bewoners van de Grensstraat en de aangrenzende Posthoevestraat.
</doc>
<doc id="895" genre="news" gender="M">
Schilderijen van jonge Antwerpenaar internationaal gegeerd: ‘De nieuwe Luc Tuymans’
‘De nieuwe Luc Tuymans’, geloven verzamelaars en museumdirecteurs. Met zijn grote, felgekleurde en romantische doeken maakt de jonge Antwerpenaar Ben Sledsens internationaal furore. Zijn derde expo ooit opent morgen bij Galerie Tim Van Laere. Zelden ging het zo snel als voor Ben Sledsens, amper 27. Pas afgestudeerd van de Antwerpse Academie kreeg hij in 2016 een eerste expositie bij galerie Tim Van Laere in Antwerpen, die helemaal uitverkocht geraakte. Een jaar later ontving hij een uitnodiging van Nino Mier Gallery in Los Angeles, met al even enthousiaste response.
</doc>
<doc id="896" genre="news" gender="M">
Burgemeeser Lode Hofmans mikt op derde ambtstermijn
Bij de vorige verkiezing verbeterde Hofmans zijn score van 2006. Hij kreeg 1758 stemmen achter zijn naam. De tweede plaats op de lijst is voor schepen Hilde Goris en dan volgt schepen Jef Verhaegen. Schepen RoelVermeersch staat op vier en de voorzitter van de gemeenteraad Sonja De Pooter staat op de vijfde plek. Gemeenteraadslid Yves Caers staat op zes. De jongeren van Open VLD Ranst staan op nummers 9 tot en met 13. Elke deelgemeente kreeg één jongere. De benjamin van de lijst is Bo Duerinck. Hij is 19 en verbleef het voorbije jaar in Australië. Lijstduwer is Kevin Helsen. Hij is al acht jaar gemeenteraadslid en voorzitter van KFC Broechem.
</doc>
<doc id="897" genre="news" gender="M">
Project Klaprozen levert 1250 euro op voor Autisme Limburg
Opgrimbie Het project heeft veel steun gehad vanuit het buitenland: Nederland, Duitsland en Luxemburg. De “sponsors” werden voor hun steun beloond met keramieken klaprozen. Het sponsorgeld zal gebruik worden voor de Spetters. Dit zijn jongeren vanaf 14 jaar tot jongvolwassen met een autisme spectrum stoornis die samen kunnen deelnemen met leeftijdsgenoten aan diverse vrijetijdsactiviteiten. Zij zorgen dat de activiteiten zeer gestructureerd aangeboden worden, en dat er, waar nodig, de juiste ondersteuning wordt aangeboden. Vrijdag 31 augustus 2018 werd de cheque van 1.250 euro overhandigd aan Marleen Bloemen van Autisme Limburg.
</doc>
<doc id="898" genre="news" gender="M">
VK stelt twee Russen in staat van beschuldiging om gifaanval op Skripals
De twee Russen zijn door het Verenigd Koninkrijk formeel beschuldigd voor betrokkenheid bij de gifaanval op ex-spion Skripal en zijn dochter met het zenuwgas novitsjok. De Britse justitie verdenkt twee Russen formeel van betrokkenheid bij de vergiftiging van de Russische ex-spion Sergej Skripal en zijn dochter Joelia. Dat is woensdagmiddag bekendgemaakt .
</doc>
<doc id="899" genre="news" gender="M">
Het knettert onder de hersenpan van Julien Baker
Pop Bij een intens optreden van de Amerikaanse singer-songwriter Julien Baker (22) in Paradiso zit het publiek braaf op klapstoeltjes en blijft de bar gesloten. Een wereldvondst: het vertaalt zich in ademloos luistergenot. Julien Baker
</doc>
<doc id="900" genre="news" gender="M">
Tiende keer kaas en vlees voor Kom op tegen Kanker
Glabbeek - Voor het tiende jaar op rij organiseert jeugdhuis Bunker een kaas- en wijnavond ten voordele van Kom op tegen Kanker. De voorbije negen edities waren steeds uitverkocht en dus is er geen reden voor verandering. Kaas- of vleesschotels staan klaar op zaterdag 15 september (20uur) in de Glazuur tegen vijftien euro (kinderen negen euro). Ter plaatse eveneens keuze uit rode wijn, witte wijn, aangepaste zware bieren én het dessertenbord. Afhalen is ook mogelijk, mits reservatie. Kaarten verkrijgbaar bij Hilde Buvé, Dorien Fets, Joris Taes, Jonas Fets, Caro Celis, Jasmien Luyten, Elke Brouwers, Sofie Grouwels. Reserveren kan via 0497/261710 of
</doc>
<doc id="901" genre="news" gender="M">
Jonge patiënten rijden zelf naar het operatiekwartier
Wetteren - Vandaag, woensdag 5 september, schenkt Foundation Jana De Koker een speelgoedautootje aan het Algemeen Stedelijk Ziekenhuis campus Wetteren. Hierdoor kunnen jonge patiënten voortaan zelf rijden van hun ziekenhuiskamer naar het operatiekwartier. De mini-auto is ook uitgerust met lichten, een toeter en zelfs een radio die kinderliedjes afspeelt. Foundation Jana De Koker zet zich steeds in voor de patiënten van het Algemeen Stedelijk Ziekenhuis en andere kinderziekenhuizen, deze keer schenken ze een speelgoedauto voor jonge patiënten aan campus Wetteren. “Dit speelgoedautootje neemt heel wat stress weg, het maakt de tocht naar het operatiekwartier of een zoveelste onderzoek minder zwaar. Kinderen moeten hun mama of papa vaak verlaten voor verder onderzoek en dat verloopt niet altijd makkelijk. Dankzij deze mini-auto zijn ze rustiger en verlopen de onderzoeken vlotter. De kinderen denken dat ze zelf sturen, maar eigenlijk loopt er iemand achter hen aan die de auto bedient.”, zegt hoofdverpleegkundige Didier Teerlinck van het dagziekenhuis. Bovendien levert Foundation Jana De Koker jaarlijks heel wat prikcadeautjes wat een bezoek aan het ziekenhuis aangenamer maakt. “We zijn deze organisatie enorm dankbaar voor al hun inspanningen” klinkt het in het ASZ Meer info over Foundation Jana De Koker kun je vinden als je .
</doc>
<doc id="902" genre="news" gender="M">
Fotograaf Eddy Verloes en dichter Gui Nijs brengen boek uit bij de Vredesroute
Tienen - Ter gelegenheid van honderd jaar wapenstilstand na WO 1 verschijnt een foto- en gedichtenboek. Tussen 12 en 16 september eert Tienen de strijders voor de vrijheid met een bloemenhulde aan de monumenten, het planten van een vredesboom, een zeer gevarieerde tentoonstelling met medewerking van een tiental verenigingen en de cultuurraad, plus een muziekconcert van fanfares en koren met zowat tweehonderd uitvoerders. De muziek wordt afgewisseld met teksten, onder meer brieven van soldaten, gebracht door Nele Sterkendries en oorlogsgedichten van en door ere-stadsdichter Gui Nijs. Twee kunstenaars tekenden een uit langs de twaalf herdenkingsplaatsen en monumenten van Tienen en haar deelgemeenten. Kunstfotograaf Eddy Verloes, pas nog geselecteerd voor een expo in Tongeren samen met topfotografen als Michiel Hendryckx en Lieve Blanquaert, was onmiddellijk enthousiast. Hij is als docent aan de Koninklijke Militaire School van zeer nabij betrokken bij de vredesproblematiek. Gui Nijs, stadsdichter, doet mee: “De generaties die de oorlog nog hebben meegemaakt, sterven uit. Wij zijn de gelukkigen die alleen maar vrede hebben gekend. Misschien worden daarom de opofferingen voor vrede op dit ogenblik onvoldoende gewaardeerd. Ik heb om mijn gedichten te kunnen schrijven in de vier jaargetijden de gedenkplaatsen meermaals bezocht. Ik was telkens sterk onder de indruk van de sfeer, vooral in de Necropolis in Grimde en op het kerkhof in Houtem. Ik hoop dat de foto en het gedicht bij elk monument de gepaste emotie en beleving weten op te roepen.” Het foto-en gedichtenboek wordt voorgesteld op de academische zitting bij de opening van de tentoonstelling op vrijdag 14 september in de polyvalente zaal van de Stadsschouwburg. Later kan je hem verkrijgen in de Streekshop aan de Grote Markt. De stad deed een speciale inspanning om de prijs zo laag mogelijk te houden: twee 2 euro. Het boek bevat de route van de Vredesroute (39km.).
</doc>
<doc id="903" genre="news" gender="M">
Duurzame Tapis d’Amis voor alle Oosterzelenaren
Oosterzele - Op zaterdag 22 september rollen EVA, de Gezinsbond, Natuurpunt, Oxfam, Trage Wegen en Velt Land van Rhode samen letterlijk en figuurlijk de duurzame loper uit met Tapis d’Amis. De zes Oosterzeelse verenigingen organiseren van 10.00 tot 14.30 uur een interactieve, zintuiglijke wandeling met tal van duurzame ervaringen voor alle Oosterzelenaren. Jong en oud krijgen een gevarieerd, avontuurlijk en smakelijk parcours voorgeschoteld waarbij ze zelf hun duurzame koers kunnen bepalen. Er wordt geproefd, geroken, gevoeld, beluisterd en dat alles tijdens een ontspannende wandeling van ca. 4,5 km met als vertrek- en aankomstpunt het Erfgoedhuis in Moortsele. Onderweg krijg je ook deskundige uitleg van de diverse verenigingen en kan je volop vragen stellen. Voor elk wat duurzaam wils dus! Voedselkilometers, de negatieve impact van veeteelt op de klimaatverandering, ecologische land- en tuinbouw, de bijenproblematiek, natuurbescherming, fair trade en het herstel van een veilig, fijnmazig (voet)wegennetwerk worden vlot mee op sleeptouw genomen en speels verankerd. Na de zingtuiglijke wandeling wordt een aperitief met veggie hapje aangeboden. Een persoonlijke picknick kan genuttigd worden op het vriendentapijt met ecosongs als achtergrondmuziek. Oxfam zorgt uiteraard voor de nazomerse cocktails en andere drank. Nooit eerder werkten zoveel partners samen om een duurzame koers te varen. Het gaat bijgevolg om een uniek project waarbij de zes verenigingen via gezellige en smakelijke activiteiten alle Oosterzelenaren aan boord willen halen en duidelijk willen maken dat je op een leuke en lekkere manier duurzaamheid kan integreren in het dagdagelijkse leven. Deelname kost 2 euro voor 16 of ouder, jonger dan 16 is gratis. Bij voorkeur inschrijven voor 18 september via .
</doc>
<doc id="904" genre="news" gender="M">
Nieuwe verkeerssituatie aan E40 in Aalter
Tijdens de nacht van woensdag 5 op donderdag 6 september wordt het verkeer in beide rijrichtingen op één rijstrook gebracht . Zo kan de nodige signalisatie worden geplaatst. Vanaf donderdagochtend breekt de aannemer de tijdelijke brug over de N409 af en krijgt de zone met het laatste oud asfalt, in de richting van Gent, een nieuwe asfaltlaag. Op de E40 rijdt het verkeer op twee rijstroken in beide richtingen. De oprit naar Gent is dicht vanaf woensdag. Het verkeer kan de E40 oprijden via Beernem. De oprit naar de E40 in de richting van de kust blijft open. De afritten op de E40 blijven open zowel die uit de richting van de kust als van vanuit Gent. Enkel voor de afbraak van de tijdelijke brug over de N409 moeten de fietsers enkele dagen via de oversteek aan de carpoolparking rijden. Die oversteek wordt beveiligd met verkeerslichten. Ten laatste op 14 september worden de fietsers via het nieuwe definitieve fietspad langs de N409 gestuurd. In het weekend van 14 tot 16 september wordt de brug over de N37 Tieltsesteenweg afgebroken. Op de rotonde zelf in Aalter wordt gewerkt aan de aansluiting van de fly-over. Het verkeer naar Aalter zal daar over één rijstrook rijden. Er is geen verkeer mogelijk onder de E40 van vrijdag 14 september om 19 u tot maandag 17 september om 6 u. Ondertussen werkt de aannemer aan de aansluiting van de fly-over. Er wordt een nieuwe tijdelijke toegang aan de Lostraat (N449) aangelegd. Op de E40 rijdt het verkeer op twee rijstroken in beide richtingen. Het verkeer rijdt via de open opritten door tot Nevele of Beernem. Daar kan het verkeer via de op- en afritten draaien om aan de andere kant van de E40 af te rijden in Aalter. Fietsers rijden via het nieuwe fietspad langs de N409 Van 17 tot en met 26 september zal ook de rechtstreekse oprit van de N44 naar de kust worden afgesloten. De aannemer vernieuwt de resterende oude stukken asfalt richting Kust. Op de E40 rijdt het verkeer op twee rijstroken in beide richtingen. De op- en afritten in de rijrichting van Gent/Brussel zijn open. De oprit van de N44 naar de kust is dicht. Het verkeer richting Kust rijdt via de nieuwe oprit van de N37.
</doc>
<doc id="905" genre="news" gender="M">
Jaarlijkse samenkomst Greenspotters en Rangers
Het Regionaal Landschap Haspengouw en Voeren heeft nu verschillende Greenspots en Verborgen Moois in Haspengouw. Deze wandelingen dienen geregeld gecontroleerd te worden. Of er geen bewegwijzering ontbreekt of er geen sluikstort is. Dit controlewerk word door vrijwilligers gedaan. Greenspotters; wat zij doorgeven word dan weer door de Rangers opgeknapt, zij houden de wandelpaden open en herstellen de nodige herstellingen geregeld maaien zij de wandelwegen. Dit is noodzakelijk om een perfecte wandeling aan de wandelaars aan te bieden. We kwamen samen in Colen Kerniel waar zondag 09 september de nieuwe Verborgen Moois Mariënlof geopend word. Wij mochten als eerste deze mooie wandeling verkennen. De wandeling werd afgesloten met een natje en droogje in de Vallei van Colen.
</doc>
<doc id="906" genre="news" gender="F">
Kabinet omarmt depressieplan Menzis
Kamervragen De verzekeraar wil behandelaars extra belonen als hun therapie effect heeft. Het kabinet staat „positief” tegenover het plan van zorgverzekeraar Menzis om depressie-behandelaars extra te belonen als hun behandeling voor depressie en angsten blijkt te zijn geslaagd. Het plan zal er volgens het kabinet niet toe leiden dat alleen nog kansrijke patiënten een behandeling krijgen. Dit schrijft staatssecretaris Paul Blokhuis (Gezondheidszorg, ChristenUnie) aan de Tweede Kamer in antwoord op vragen van Kamerlid Corinne Ellemeet (GroenLinks).
</doc>
<doc id="907" genre="news" gender="M">
Onderzoek: pijnstiller diclofenac moet uit vrije verkoop wegens bijwerkingen
Medicijnen De pijnstiller diclofenac moet uit de vrije verkoop, vinden Deense onderzoekers. Zij vonden dat diclofenac veel meer bijwerkingen heeft dan soortgelijke pijnstillers. De pijnstiller diclofenac veroorzaakt meer hartproblemen en maag-darmproblemen dan soortgelijke pijnstillers als ibuprofen, naproxen en paracetamol. „Diclofenac moet daarom niet zonder doktersrecept verkrijgbaar zijn en wanneer een arts het voorschrijft moet voorop het doosje een duidelijke waarschuwing voor de mogelijke gevaren staan.” Dat concluderen Deense onderzoekers die het grootste onderzoek ooit, onder meer dan zes miljoen Denen, naar de bijwerkingen van diclofenac uitvoerden. Het onderzoek is woensdag gepubliceerd in The BMJ.
</doc>
<doc id="908" genre="news" gender="M">
Mathieu van der Poel ook op mountainbike wereldkampioen in wording: "Parcours is in zijn voordeel"
Nog één keer moet Mathieu van der Poel knallen op de mountainbike vooraleer hij zich weer richt op de cross. Zaterdag gaat hij voor de regenboogtrui in het Zwitserse Lenzerheide. “Hij maakt een goede kans, maar is het nu niet, dan is het later”’, zegt Belgisch bondscoach Filip Meirhaeghe. “Hij wordt sowieso de nummer 1.”  Nog één keer moet Mathieu van der Poel knallen op de mountainbike vooraleer hij zich weer richt op de cross. Zaterdag gaat hij voor de regenboogtrui in het Zwitserse Lenzerheide. “Hij maakt een goede kans, maar is het nu niet, dan is het later”’, zegt Belgisch bondscoach Filip Meirhaeghe. “Hij wordt sowieso de nummer 1.” Toen Mathieu van der Poel een jaar geleden op de ploegvoorstelling van ­Corendon-Circus meldde dat hij dit seizoen een gooi zou doen naar een zege in de Wereldbeker mountainbike, met als doel olympisch goud in Tokio 2020, werden er wat wenkbrauwen gefronst. Maar intussen weten we beter. Hij werd drie keer derde en twee keer vierde in de Wereldbekers dit seizoen, een keer gaf hij op na een val.
</doc>
<doc id="909" genre="news" gender="M">
Open Monumentendag rond heropleving stad
Sint-Niklaas - De Open Monumentendag 2018 belooft een aangename ervaring te worden. Sint-Niklaas telt dan ook heel wat bezienswaardigheden. De heropleving van de stad is het thema van de editie 2018 van de Open Monumentendag. Het vormt meteen een extra gelegenheid om kennis te maken met en/of bepaalde gebouwen grondiger te verkennen. Tal van gebouwen zoals kasteel Walburg, Landhuis, Cipierage, stadspomp die opnieuw in het straatbeeld verschijnt, zijn getuigen van de bloei die de stad meemaakte. De Koningin Elisabethwijk met de Paterssite en het Stedelijk Museum Zwijgershoek vormen dit keer de centrale plekken waar het evenement zich afspeelt. De Grote Oorlog ligt 100 jaar achter de rug. Op zondag 9 september staat deelgemeente Nieuwkerken ook in de spots met zijn typische dorpsplein.
</doc>
<doc id="910" genre="news" gender="M">
De eerste steen van multifunctioneel complex Uyttenhove ligt er
Eind 2010 diende Lochristi een bouwaanvraag in voor een nieuw ontmoetingscentrum Uyttenhove, met onder meer een sporthal, een multifunctionele feest- en cultuurzaal en enkele ruimtes voor muziek, dans en gevechtssporten. Een jaar later weigerde Ruimte Vlaanderen de bouwaanvraag van het winnend ontwerp na onderzoek van de klachten van buurtbewoners. Het dossier belandde vier jaar op de tafel van de Raad voor Vergunningsbetwistingen. De meerderheid hield evenwel vast aan de locatie en werkte een plan B uit dat in 2016 een gunstig advies kreeg van Ruimte Vlaanderen. Na goedkeuring van het voorontwerp op de gemeenteraad werd een nieuwe bouwaanvraag ingediend, dit keer met succes. De zogenaamde "lightversie" is 500 m² kleiner, ruimte die vooral wordt ingeboet bij de feest- en cultuurzaal. Lochristi voorzag ondertussen enkele alternatieven: repetitieruimtes voor muziekgroepen krijgen een nieuwe (ondergrondse) locatie in de nieuwe Lodejo, de zaal voor dans- en gevechtssporten werd voorzien bij de uitbreiding van sporthal Veerleveld in Zaffelare. De totale bouwoppervlakte bedraagt 3477 m², en het project kost, inclusief btw en de eerste uitrusting 10,3 miljoen euro. "Bijna een half miljoen meer dan oorspronkelijk voorzien, wat normaal is als je ziet hoeveel duurder alles geworden is op een decennium", aldus eerste schepen Stevens, die zich sterk maakt dat een aantal posten tijdens de werken kunnen herbekeken worden, waardoor nog tienduizenden euro's kunnen gespaard worden op de uiteindelijke realisatie. "Voor mij is dit plan een deel van mijn politieke leven geweest", oppert Stevens die eind dit jaar de schepensjerp aan de haak hangt. Al liet hij meteen deze middag horen dat hij tijdens zijn "politiek pensioen" nog regelmatig een kijkje zal komen nemen op de werf. De oplevering van Uyttenhove "light" is voorzien na 600 werkdagen, dat is normaal gezien in oktober 2020. Het complex zal ook een vast onthaal en een permanente cafetaria krijgen, maar die concessies zullen worden uitgewerkt door de nieuwe bewindsploeg vanaf begin 2019. Aan de bezwaren van de omwonenden is ondertussen tegemoet gekomen: de perceelsgrens tot de buren bedraagt bijna 17 meter, en er komen ook 20 parkeerplaatsen meer op het terrein dan oorspronkelijk voorzien. Fuiven verhuizen naar de Lodejo, de klassieke eetfestijnen kunnen wel in het nieuwe Uyttenhove plaatsvinden. "Ik ben er zeker van dat het grootste werk - de administratieve afwikkeling - nu voorbij is, nu kan de fysieke realisatie beginnen", aldus de eerste schepen. De symbolische stenen van burgemeester Deswaene - vakkundig in halfsteenverband geplaatst na een paar tips van de toekijkende schepenen - zijn alvast een begin. De echte bouwwerken beginnen op 15 oktober. Jawel, de dag na de lokale stembusslag. Bulk Architecten CVBA tekende het ontwerp, Strabag NV is verantwoordelijk voor de realisatie van het 'polyvalent centrum site Uyttenhove' zoals het op de officiële banners op de site tegenwoordig heet.
</doc>
<doc id="911" genre="news" gender="M">
VIDEO. Evenaar valt in de prijzen!
Op 4 september 2018 werden op de skipiste van Aspen te Antwerpen de 2de Mountain Press Awards uitgereikt door Atout France, Mindshake PR en The French Mountains. Een reportage van Ben Roelants en Lander Dauwe voor reiszender Evenaar TV ging met de hoofdprijs lopen: The Best Media Coverage Award. Ben Roelants en Lander Dauwe besloten een short short ski te organiseren onder de naam Ze landden ’s ochtends in Geneve en doorkruisten op één dag 5 skigebieden op hun ski’s en snowboard: . Allemaal gebieden van Le Grand Massif. Hun stunt was live te volgen via Facebook en achteraf te bekijken in het programma En Route op Evenaar.  , vertelt Ben,  In totaal werden tijdens de 4 awards uitgereikt. 1. The Best Media Coverage: de award voor meest originele reisreportage in de bergen 2. Best Blog Coverage: beste blogpost over een bergbestemming 3. The Last Winters Big Buzz: beste reclamecampagne voor een winterbestemming. 4. Last Winters Best Host: de bergbestemming die de warmste welkom voorzag. Met de respectievelijke winnaars: 1. Evenaar/ Ben Roelants en Lander Dauwe met The Big One Day Return 2. Vanessa Jansen van Outdoorfan.be met een verhaal over een nacht onder de sterren in Semnoz 3. Alpe d’Huez met hun media campagne rond Tomorrowland Winter 4. Skistation Val Thorens
</doc>
<doc id="912" genre="news" gender="M">
FOTO & VIDEO. Met de fiets in 15 minuten van centrum Deinze naar Grammene
“De nieuwe fietsersbrug is aangelegd door Infrabel als compensatie voor de af te sluiten overweg in de Karrestraat te Astene”, zegt de schepen. “De spoorwegbrug zelf is eigendom van Wegen en Verkeer. Aan de overkant ligt het oliebedrijf Vandamme. De nieuwe fietsersbrug is 2,5 meter breed en sluit aan op een weg op het grondgebied van Zulte en de Vaart Linkeroever. Fietsers kunnen daar terug naar Deinze langs het afleidingskanaal of richting Machelen en Zulte of verder naar Grammene toe. Daar dienen ze wel nog over de vermaarde Lorenzobrug en de oude Leiemeander naast dezelfde spoorlijn Adinkerke-Tielt-Deinze te rijden. Om de passage over de brug een kunstvol karakter te geven overwegen we om later op de betonnen muur onder de brug een kunstenaar aan het werk te zetten. We hebben wel al een idee voor de naam van deze fietsersbrug maar we brengen het dossier eerst naar de gemeenteraad.” “Zeker is dat de inwoners van de ‘verre’ Deinse deelgemeenten en de wielertoeristen gretig gebruik van deze nieuwe passage zullen maken,” besluit de burgemeester.
</doc>
<doc id="913" genre="news" gender="M">
Leerlingen zetten in BroeBELschool op blote voeten schooljaar in
Oudenaarde - Dé BroeBELschool in Bevere voert dit nieuwe schooljaar het thema "Dromen, Durven, Doen" in het vaandel. De leerlingen en de ouders konden hun grenzen al onmiddellijk verleggen bij het blotevoetenpad dat de leerkrachten ontworpen hadden. Daarna volgde een toneeltje van de leerkrachten, die al dansend het schooljaar ingezet hebben. Dé BroeBELschool startte het nieuwe schooljaar met 145 leerlingen. Dat zijn er 15 meer dan vorig schooljaar.
</doc>
<doc id="914" genre="news" gender="M">
VIDEO. Evenaar valt in de prijzen!
Ben Roelants en Lander Dauwe besloten een short short ski te organiseren onder de naam Ze landden ’s ochtends in Geneve en doorkruisten op één dag 5 skigebieden op hun ski’s en snowboard: . Allemaal gebieden van Le Grand Massif. Hun stunt was live te volgen via Facebook en achteraf te bekijken in het programma En Route op Evenaar.  , vertelt Ben,  In totaal werden tijdens de 4 awards uitgereikt. 1. The Best Media Coverage: de award voor meest originele reisreportage in de bergen 2. Best Blog Coverage: beste blogpost over een bergbestemming 3. The Last Winters Big Buzz: beste reclamecampagne voor een winterbestemming. 4. Last Winters Best Host: de bergbestemming die de warmste welkom voorzag. Met de respectievelijke winnaars: 1. Evenaar/ Ben Roelants en Lander Dauwe met The Big One Day Return 2. Vanessa Jansen van Outdoorfan.be met een verhaal over een nacht onder de sterren in Semnoz 3. Alpe d’Huez met hun media campagne rond Tomorrowland Winter 4. Skistation Val Thorens
</doc>
<doc id="915" genre="news" gender="M">
VIDEO. Evenaar valt in de prijzen!
Ben Roelants en Lander Dauwe besloten een short short ski te organiseren onder de naam Ze landden ’s ochtends in Geneve en doorkruisten op één dag 5 skigebieden op hun ski’s en snowboard: . Allemaal gebieden van Le Grand Massif. Hun stunt was live te volgen via Facebook en achteraf te bekijken in het programma En Route op Evenaar.  , vertelt Ben,  In totaal werden tijdens de 4 awards uitgereikt. 1. The Best Media Coverage: de award voor meest originele reisreportage in de bergen 2. Best Blog Coverage: beste blogpost over een bergbestemming 3. The Last Winters Big Buzz: beste reclamecampagne voor een winterbestemming. 4. Last Winters Best Host: de bergbestemming die de warmste welkom voorzag. Met de respectievelijke winnaars: 1. Evenaar/ Ben Roelants en Lander Dauwe met The Big One Day Return 2. Vanessa Jansen van Outdoorfan.be met een verhaal over een nacht onder de sterren in Semnoz 3. Alpe d’Huez met hun media campagne rond Tomorrowland Winter 4. Skistation Val Thorens
</doc>
<doc id="916" genre="news" gender="M">
Vrouw krijgt de volle laag na valse aangifte van verkrachting: “We hadden tijd en geld veel beter kunnen besteden”
Een 29-jarige vrouw die een valse aangifte had gedaan van verkrachting is woensdag de mantel uitgeveegd in de rechtbank van Dendermonde. “We hebben kosten noch moeite gespaard voor het onderzoek. Tijd die we veel beter hadden kunnen besteden.” De tranen rolden over de wangen van Nathalie V. uit Merksem tijdens haar proces voor de correctionele rechtbank van Dendermonde. Verdriet dat ze ook twee jaar geleden had, toen ze bij de politie kwam melden dat ze verkracht was. “Haar verklaring was bijzonder gedetailleerd”, sneerde openbaar aanklager Natalie Raes. “De politiediensten zijn daarop meteen in actie geschoten. Het parket werd gecontacteerd en heel de procedure werd in gang gezet. Om het onderzoek goed te kunnen voeren hebben we kosten noch moeite gespaard. Er werd een gynaecoloog opgeroepen voor een medische controle en om een verslag op te stellen. Kostprijs: 1.500 euro. Er werden bloedstalen genomen. Kostprijs: 1.000 euro. Om nog maar te zwijgen van de vele uren die onze politiemensen aan deze zaak hebben besteed. En dat om tot de conclusie te komen dat er nooit een verkrachting was geweest. Er werden geen sporen van sperma gevonden, alleen maar van alcohol.” De man die Nathalie V. had aangewezen als verkrachter had van bij de start alles ontkend. Zijn versie van de feiten bleek de juiste te zijn. “Een valse aangifte doen van een verkrachting is enorm stuitend en laakbaar”, aldus de procureur. “Dit kan echt niet de bedoeling zijn. Hopelijk kunnen we alle gemaakte kosten recupereren bij u.” Het parket vorderde voor haar ook een passende werkstraf, zodat ze op die manier iets terug zou kunnen doen voor al de werkuren die nodeloos aan haar verspeeld waren. Nathalie V. bood haar excuses aan bij de rechtbank. “Het was een zeer foute actie van mij”, gaf ze toe. “Ik had de verkeerde conclusies getrokken.” De rechter doet op 3 oktober uitspraak in de zaak.
</doc>
<doc id="917" genre="news" gender="M">
Janine Jansen wint prestigieuze prijs
Vermeer Prijs 2018 Violist Janine Jansen krijgt de Johannes Vermeer Prijs, waarmee de Staat elk jaar „uitzonderlijk artistiek talent” beloont. Door warmbloedige en intuïtieve vertolkingen groeide ze uit tot klassieke wereldster. ‘Een violist aangrijpend in klank, maar ook in stilte’, kopte The New York Times afgelopen december bewonderend boven een gesprek met Janine Jansen (40). Welgeteld één recital in Carnegie Hall volstond voor een eigen concertserie in die fameuze zaal. „Ze is geen grote naam in Amerika”, zei artistiek leider Clive Gillinson, „maar van haar spel waren we meteen ondersteboven.”
</doc>
<doc id="918" genre="news" gender="F">
Wethouder weg omdat zijn vrouw burgemeester wordt
Lokaal bestuur Henk Deinum stopt als wethouder in Leeuwarden nu zijn vrouw Jannewietske de Vries burgemeester van Súdwest-Fryslân wordt. De Leeuwarder wethouder Henk Deinum (PvdA, 62) legt zijn functie neer, omdat zijn vrouw en partijgenote Jannewietske de Vries (56) tot burgemeester van Súdwest-Fryslân is benoemd. Hij wil alle schijn van belangenverstrengeling en negatieve beeldvorming vermijden.
</doc>
<doc id="919" genre="news" gender="M">
Gepeste bewoners over ‘Schrik van Zellaerstraat’: “Onze oude dag is een hel geworden”
Een vijftiger uit Bonheiden, ‘De schrik van de Zellaerstraat’, werd voor de rechter gedaagd omdat hij met een speelgoedgeweer op een overbuur heeft geschoten. Daarbij raakte niemand gewond, maar de pesterijen blijven duren. Het is slechts één onderdeel van de pesterijen die de buurt nu al anderhalf jaar lang moet slikken. Velen vrezen dat, wanneer dit niet stopt, er nog wel eens een drama zou kunnen gebeuren. Begin augustus verloor in deze straat een man het leven na een burenconflict. “Op 29 april 2017 schoot beklaagde, Walter N. (53), in een dronken bui met een speelgoedgeweer in de richting van de woning van het echtpaar Louisa en Roger. De weliswaar plastic kogel ketste af op de gevel, niemand raakte gewond.
</doc>
<doc id="920" genre="news" gender="F">
Film BlackKklansman bereikt met activistische ondertoon groot publiek
In menig bioscoopzaal is het doodstil als BlackKklansman voorbij is. De film, die twee uur lang vooral veel humor en overdrijving laat zien, is op het laatst bloedserieus. Op het doek prijken beelden van de aanslag in Charlottesville, waarbij een rechtsextremist inreed op een groep antifascistische betogers. Een jonge vrouw kwam om het leven. De film van regisseur Spike Lee legt zo een haarscherp verband met het verhaal uit de film die speelt in de jaren 70 en de hedendaagse samenleving. Deze activistische ondertoon lijkt een succes: de film is momenteel de best bezochte bioscoopfilm in Nederland. "Lee vertelde bij de presentatie van de film in Cannes dat hij het zo belangrijk vond om de link tussen toen en nu te leggen", vertelt filmjournalist Gerhard Busch van VPRO Cinema. Hij interviewde de regisseur op het Franse filmfestival. "Lee is woedend en hij wil dat laten zien." Daar refereerde Lee in een eerder interview ook aan. Toen zei hij: "Hoe kan ik niet kwaad zijn als onze bevolking is uitgemoord, slavernij heeft plaatsgevonden en er sprake is van racisme? Zeker met die man in het Witte Huis." BlackKklansman is gebaseerd op een waargebeurd verhaal. In de jaren 70 infiltreerde de zwarte politieagent Ron Stallworth in de Ku Klux Klan (KKK), de witte organisatie die bekendstaat om zijn racistisch geweld tegen zwarte mensen, Joden en homoseksuelen. Stallworth wist binnen te komen bij de organisatie door zich aan de telefoon voor te doen als een witte man die zich zorgen maakt over zwarte verkrachters. Toen KKK-leden vervolgens met hem wilden afspreken, stuurde hij zijn (witte) collega Flip Zimmerman daarheen. Met de infiltratie wilde Stallworth vooral kijken of de KKK écht iets van plan was. Het verhaal is gebaseerd op de memoires van Stallworth: Black Klansman , die werden gepubliceerd in 2015. De film zit vol met referenties naar het nu, zegt Busch. Zo gebruikt een leider van de KKK in de film de bekende slogan van Donald Trump: " America First" . "Het is een heldere aanval op Trump die echt een politieke snaar raakt", zegt Busch. Ook is het een geschiedenisles, zegt Julius Koetsier van CINE.nl. "Lee wil je dingen leren over de geschiedenis van Amerika. Met dat America First refereert hij naar de geschiedenis van de KKK, waar het ook werd gescandeerd, maar ook naar Trump. Hij laat zo zien dat het gedachtegoed al veel langer bestaat." Dat is volgens Busch ook een van de redenen voor het succes. "Het is vooral een aanval op Trump zonder dat het echt een overduidelijke aanval is. Het is geen regelrechte trumpbashing . Lee bekritiseert het racisme van de president via een omweg." Lee besloot op het allerlaatst aan het eind van de film de beelden van de aanslag in Charlottesville toe te voegen, ook al was de montage al af. "Hij was hier zo boos over dat hij dit als aanhangsel nog aan de film heeft gehangen", vertelt Busch. Eigenlijk zou het einde een shot van een brandend kruis in een tuin zijn. De film over racisme staat niet alleen. Het lijkt erop alsof de politiek activistische stem steeds vaker doordringt in films en muziek, zegt Busch. Denk aan het nummer This is America van Childish Gambino bijvoorbeeld. "De activistische bewegingen, zoals Black Lives Matter en #MeToo, worden groter. Daardoor is er meer interesse in films met deze ondertoon en is de markt hiervoor gegroeid." Vroeger zouden misschien maar duizenden mensen naar deze film zijn gaan kijken, zegt Busch. Nu zijn dat honderdduizenden. "Het is net als een film waarin vrouwen nadrukkelijk de macht opeisen. Dit zou vijftien jaar geleden niet helemaal worden geaccepteerd. Nu, na onder meer de #metoo-beweging, is dat onderdeel van onze maatschappij geworden." Het zal ook niet de laatste film zijn met een activistische boodschap, zegt Koetsier. "Dit is geen subtiele film, dit is een schreeuw. Hopelijk is het hard roepen om verandering over 10 of 20 jaar niet meer nodig."
</doc>
<doc id="921" genre="news" gender="M">
Twitter en Facebook moeten zich weer in het Congres verdedigen
Vanmiddag en vanavond worden Facebook en Twitter gehoord door leden van de Amerikaanse Senaat en het Huis van Afgevaardigden over politieke beïnvloeding en moderatie. In dit artikel volgden we de twee hoorzittingen. De zitting met Twitter-ceo Jack Dorsey gaat nog door, maar het beeld is na uren ondervraging van zowel Facebook-coo Sheryl Sandberg als Dorsey wel duidelijk: Dorsey werd door meerdere Afgevaardigden gevraagd naar het verwijderbeleid van zijn platform. Daarbij werd een bewerkte foto van de dochter van de recent overleden senator John McCain, Megan McCain, meerderde keren genoemd. Een Twittergebruiker plaatste een foto van haar, terwijl ze huilend bij de kist van haar vader stond. De plaatser had er een pistool in geshopt die was gericht op de 33-jarige vrouw. De foto bleef urenlang op Twitter staan en de politici wilden weten waardoor dat kon gebeuren. Dorsey noemde dit onder meer "onacceptabel" en erkende dat er veel moet verbeteren. Een ander voorbeeld dat langskwam, was dat er tweets op het platform te vinden waren waarin drugs te koop werden aangeboden. De Republikein McKinley vroeg de topman vervolgens op kritische toon waardoor dit kon gebeuren. Dorsey hoorde het rustig aan en beloofde er naar te kijken. McKinley eindigde met: "Ga hier serieus mee om." De Afgevaardigde die hierna kwam, complimenteerde Dorsey vervolgens voor zijn diplomatieke toon. Waar Facebook-coo Sheryl Sandberg na de hoorzitting kon gaan genieten van een 'vrije' middag, wordt Twitter-baas Jack Dorsey nog uren gehoord door leden van het Huis van Afgevaardigden. Die hoorzitting is nu ongeveer een uur bezig. Wat direct opvalt is dat deze zitting, zoals verwacht, een stuk politieker is. Daarbij staan de Democraten en Republikeinen recht tegenover elkaar. Conservatieven beschuldigen Twitter ervan Republikeinse Twittergebruikers via het algoritme minder zichtbaar te maken, er is in hun ogen sprake van politieke vooringenomenheid. De Democraten merken vervolgens op dat dit onzin is. Dorsey heeft dit zelf meerdere keren met klem ontkend. Desondanks blijven de Republikeinen er naar vragen. Ook verwijzen meerdere Republikeinse Afgevaardigden naar het zogeheten shadow banning (het idee dat bepaalde - in dit geval conservatieve - gebruikers bewust niet zichtbaar zijn voor de rest van het Twitter-publiek), waarvan Twitter eerder al heeft gezegd dat het niet gebeurt. Ook werd de zitting kort onderbroken door een demonstrant die president Trump om hulp vroeg en claimde dat Dorsey de verkiezingen probeert te beïnvloeden. Het gaat om de far-right-activiste Laura Loomer, die net als onder meer complottheoriedenker Alex Jones vandaag aanwezig is bij de hoorzittingen. Congreslid Billy Long grijpt in wanneer Loomer de hoorzitting onderbreekt, door zijn oude beroep van veilingmeester weer even op te pakken: Verder was het opvallend dat de Twitter-ceo geen antwoord had op de vraag hoeveel moderatoren voor het bedrijf werken. Facebook is daar al tijden open over en spreekt over 20.000 mensen die wereldwijd voor het bedrijf content beoordelen. Hij moest op de vraag terugkomen. Na ruim 2,5 uur is de Senaatszitting met Facebook en Twitter afgelopen. Naast de complimenten en kritiek werd de zitting ook gezien als een plek van inhoudelijke discussie. Weliswaar had elke senator slechts zeven minuten de tijd - iets dat tijdens de hoorzittingen met Mark Zuckerberg een groot nadeel bleek - toch werden er een aantal kritische vragen gesteld. Zo was de Democratische senator Harris scherp op Facebook-coo Sandberg en bracht bijvoorbeeld ter sprake dat opruiende content goed werkt op Facebook. Dat valt volgens haar slecht te rijmen met het feit dat juist die content ook vaak tegen de regels van het platform ingaat. Dit leidde tot een soort heen-en-weer gepingel tussen Harris en Sandberg, waarbij de Facebook-coo uiteindelijk wat kortaf reageerde en beloofde op de vragen terug te komen. Ook werden er vragen gesteld over hoe Facebook en Twitter herkennen hoe iets nep is. Zo merkte de Republikeinse senator Collins op dat niet Twitter, maar onderzoekers van een universiteit haar erop wezen dat haar account last had van Russische trollen. Daarnaast leek iedereen ervan overtuigd te zijn dat een zekere vorm van regulering nodig is. "Er is nog veel werk te doen", zei de Democratische senator Warner. "En ik ben sceptisch over het idee dat het jullie uiteindelijk lukt om zelfstandig deze problemen op te lossen. Het Congres moet actie ondernemen." De volgende vraag is dan wel: wat voor regulering dan? Er wordt onder meer gedacht over wetgeving om politieke inmenging via sociale netwerken te voorkomen en over strengere privacyregels voor gebruikersdata. Om 19.30 uur begint de volgende hoorzitting, met alleen Jack Dorsey van Twitter. Het eerste deel van de hoorzitting met de Senaat bevatte nog weinig vuurwerk. De leden van de commissie waren vooral kritisch op feit dat Google ontbrak; ze hadden doelbewust een stoel naast die van Facebook en Twitter gezet die dus leeg bleef. De twee bedrijven die wel waren komen opdagen, kregen daarentegen in het begin complimenten van de voorzitter en vicevoorzitter. "Mijn instinct is om jullie te complimenteren met de vlijt van jullie veiligheidsteam en jullie credit te geven voor het serieus nemen van dit probleem", zei voorzitter Burr. Tegelijkertijd merkte hij wel op dat de meest recente ontdekking van politieke beïnvloeding was gevonden door een beveiligingsbedrijf en niet Facebook zelf. Sheryl Sandberg, Facebooks coo, noemde dat juist een teken dat "het systeem werkt". Twitter-ceo Jack Dorsey liet daarnaast weten een manier te zoeken om gebruikers erop te wijzen dat ze in gesprek zijn met een bot. "Het is een idee waar we de afgelopen tijd over hebben nagedacht, we gaan iets doen in deze richting." Wall Street is tot nu toe overigens niet onder de indruk van Dorsey's verklaring. Het aandeel van Twitter staat fors in de min. Dat kan mogelijk te maken hebben met de manier waarop hij overkwam. Het viel The New York Times op dat er grote verschillen zitten in de presentatiestijl van de twee topmensen: "Sandberg maakte regelmatig oogcontact met de senatoren, terwijl Dorsey tussen de vragen door op zijn telefoon leek te kijken." Tijdens de zitting kwam complotdenker Alex Jones binnenwandelen. Op Twitter was er onder de aanwezige journalisten veel aandacht voor zijn komst. Het feit dat Facebook vier van zijn pagina's heeft verwijderd en hij wel op Twitter mag blijven staan, kwam tot nu toe niet aan bod. Langzamerhand leren de vertegenwoordigers van techgiganten de gangen van het Amerikaanse Congres kennen. Opnieuw zijn Facebook, Twitter en Google uitgenodigd om te komen praten over wat er gebeurt op hun platforms. Ditmaal gaat het over politieke beïnvloeding door buitenlandse partijen (lees: Rusland en Iran) en over de vraag of Twitter conservatieve stemmen minder zichtbaar maakt. Namens Facebook zal Sheryl Sandberg, de chief operating officer en al jaren de steun en toeverlaat van topman Mark Zuckerberg, het woord voeren. Twitter heeft uiteindelijk besloten topman Jack Dorsey te sturen. Opvallende afwezige is Google. De Senaat had topman Sundar Pichai of Larry Page, de baas van het moederbedrijf van Google, uitgenodigd maar die lieten weten alleen Kent Walker te willen sturen. Hij is in de ogen van de politici 'slechts' een senior vicepresident en daar ging de commissievoorzitter dus niet mee akkoord. De kans bestaat dat de Senaat, uit onvrede, demonstratief een stoel naast Sandberg en Dorsey leeg laat. Sandberg en Dorsey zullen tijdens de hoorzitting in ieder geval vragen moeten beantwoorden over beïnvloedingscampagnes die in juli en augustus zijn gevonden. De platforms ontdekten honderden nep-accounts, -pagina's en -groepen die deels werden gelinkt aan Rusland en Iran. Daarnaast zal Dorsey zich nog apart moeten verweren tegen de beschuldiging dat Twitter conservatieve benadeelt door ze bewust via het algoritme minder zichtbaar te maken. Het platform ontkent dit. Daarbij zou het ook kunnen gaan over de keuze van Twitter om complottheoriedenker Alex Jones op zijn site te laten. Evengoed kan ook Facebook, die pagina's van hem verwijderde, hier kritisch over worden bevraagd.
</doc>
<doc id="922" genre="news" gender="F">
Verdachte van vermissing 14-jarige Nsimire maand langer vast
De 33-jarige Hagenaar wordt onder meer verdacht van ontucht “al dan niet met dwang”. De man die wordt verdacht van betrokkenheid bij de vermissing van de 14-jarige Nsimire, mag dertig dagen langer worden vastgehouden . Dat heeft de raadkamer van de Haagse rechtbank woensdag bepaald, meldt het Openbaar Ministerie. De 33-jarige Hagenaar wordt onder meer verdacht van ontucht “al dan niet met dwang”.
</doc>
<doc id="923" genre="news" gender="M">
Macron redt de planeet – op termijn
Franse landbouw  ‘Make our planet great again’ beloofde de Franse president Emmanuel Macron kort na zijn aantreden. Maar zijn minister van Milieu geloofde er niet meer in en trad af. Zijn vertrek is bedoeld als een uitnodiging om van richting te veranderen. ‘Verboden toegang, gevaarlijke substanties’. Op een van de bijgebouwen van de boerderij van akkerbouwer Paul François in Zuidwest-Frankrijk waarschuwt een dreigend bordje dat bezoekers beter wat afstand kunnen houden – of sowieso maar weg moeten blijven. Jarenlang was deze chemicaliënschuur het hart van zijn bloeiende bedrijf. „Pesticiden brachten materieel comfort, vooruitgang. Dat zag ik bij mijn vader, van wie ik de boerderij heb overgenomen”, zegt François (54) in het kantoortje naast de gifopslag. „Ik heb mezelf nooit afgevraagd of het veilig was.”
</doc>
<doc id="924" genre="news" gender="M">
Groot en rijk als Amazon? Betaal geen belasting
Trillion dollar company Webwinkel Amazon werd op de beurs een biljoen dollar waard. De fiscus leverde een flinke bijdrage. Amazon is de tweede trillion dollar company . Nadat Apple het in juli al deed, doorbrak ook de internetreus uit Seattle dinsdag de grens van 1.000 miljard dollar beurswaarde. Als het zo doorgaat, haalt Amazon Apple binnenkort in als duurste bedrijf op aarde. Oprichter Jeff Bezos, met circa 100 miljard dollar ’s werelds rijkste man, heeft in 24 jaar tijd een ongeëvenaarde retailreus opgebouwd door slim ondernemerschap, mede geholpen door schaalvoordelen en zogeheten netwerkeffecten die op internet vaak tot monopolies leiden.
</doc>
<doc id="925" genre="news" gender="F">
Door deze man groeit radicaal-rechts  in immigratieland  Zweden
Jimmie Ákesson  Leider Zweden-Democraten Zondag zijn er verkiezingen in Zweden. Dankzij hun 39-jarige leider zijn de controversiële rechts-radicalen medefavoriet. Het was een paar jaar geleden niet makkelijk om een Zweden-Democraat te zijn. Regelmatig kregen vertegenwoordigers van de radicaal-rechtse anti-immigratiepartij woeste burgers op hun dak. Partijleider Jimmie Åkesson kreeg tijdens een boeksigneersessie eens een taart in z’n gezicht, een heftige daad in het ingetogen Zweden. De dader, een vrouw van zestig die hem een fascist noemde, moest twee maanden de cel in.
</doc>
<doc id="926" genre="news" gender="M">
Er wordt gesjoemeld met uw brood
Het brood dat u bij de warme bakker koopt, weegt niet altijd genoeg. Dat blijkt uit controles van de FOD Justitie. ‘Dat kan niet door de beugel. De klant moet krijgen waarvoor hij betaalt’, reageert de sector. Wie in België brood verkoopt, moet het ministerieel besluit van 1987 betreffende de ‘controle op het gewicht van brood’ respecteren. Dat stipuleert dat het gemiddelde gewicht van broden de eerste 24 uur nadat ze uit de oven zijn gekomen niet lager mag liggen dan het gewicht waaraan ze worden verkocht. Per brood mag de afwijking niet groter zijn dan vier procent. Pas na een etmaal wordt een gemiddelde afwijking van één procent getolereerd.
</doc>
<doc id="927" genre="news" gender="M">
Editie 55 van de Tinekesfeesten in Heule
Kortrijk - Op 6, 7, 8, 9, 10 en 15 september is Heule toe aan de 55ste editie van de Tinekesfeesten. Dit jaar staat alles in het teken van het centrale thema ‘Caraïben’. Net als andere jaren dingen 10 kandidates mee naar het zilveren lint van Tineke van Heule. De rode draad van het feestweekend is de verkiezing van Tineke van Heule. Een echt Tineke is iemand die Heule in haar hart draagt. Er wordt niet gezocht naar een ‘Miss Heule’; Tineke van Heule moet veel meer in haar mars hebben dan de eerste, de beste schoonheidsprinses. De 10 kandidaten worden aan de hand van proeven beoordeeld op diverse aspecten zoals voorkomen en spontaniteit, algemene kennis, stressbestendigheid, handigheid, taal- en zangvaardgheid. De Tinekesfeesten worden op donderdagavond 6 september officieel geopend met een speech van de voorzitters Matthias Vanwildemeersch en Liza Verhelle. De eerste feestvierders kunnen daarna genieten van een female jazzband en een dj die het startschot geven van wat een tropisch weekend moet worden. Op vrijdagavond is er de traditionele avondmarkt. De jongsten kunnen hun spullen kwijt op de jeugdrommelmarkt. In de tent op het Lagaeplein staan tijdens Friday Beats onder andere dj Licious en dj Yolotanker achter de draaitafels. Er staan ook dj's op de Plaats van Heule. Zaterdag is traditioneel familiedag, met eerst de Dorpsmaaltijd waarbij keuze is uit verschillende wokgerechten en aansluitend het kinderdorp met activiteiten voor kinderen van 0 tot 12 jaar. Ook de jeugd komt aan haar trekken, tjidens de Battle van de jeugd op Heuleplaats. Wie zijn brein graag laat werken, is op zaterdagnamiddag welkom in de tent voor de zesde editie van de Heu(l)se Dorpsquiz. ’s Avonds is er het hoogtepunt voor de kandidaten, namelijk de verkiezingsavond. Aansluitend is er in de tent een afterparty met onder andere een optreden van rockcoverband The Dirty Daddies. Op zondag kunnen de Heulenaars genieten van een barbecue aangeboden door de brandweer. Daarna is het tijd voor de Grote Prijs Valère Vandecasteele. De kandidaten geven de laatste keer het beste van zichzelf tijdens de kook- en slotproef. Nieuw dit jaar is Heule Kweelt, waarbij het publiek de stress nog even kan wegzingen net voor de bekendmaking van het nieuwe Tineke van Heule. Op maandag gaat alle aandacht naar de derde jeugd met een optreden van Wendy van Wanten in De Vonke. Na een kleine week rust, wordt op zaterdag 15 september het nieuwe Tineke van Heule officieel aangesteld. Aansluitend worden de Tinekesfeesten afgesloten met vuurwerk. Meer info op www.tinekesfeesten.be
</doc>
<doc id="928" genre="news" gender="M">
Oude pastorij krijgt met 'De Shack' nieuwe invulling
Sint-Laureins - De jeugd kampt met een stijgend tekort aan technisch geschoolde mensen. Jongeren moeten opnieuw leren dat herstellen vaak een beter alternatief is dan zomaar weggooien. Het helpt niet alleen de afvalberg verkleinen, maar het draagt ook bij aan een mentaliteitsverandering door mensen warm te maken voor een duurzame samenleving. Met de oprichting van het makerslab ‘De Shack’ wil het gemeentebestuur van Sint-Laureins hierin verandering brengen. “Makerslab ‘De Shack’ wordt een gratis toegankelijke bijeenkomst, waarop alle makers en creatievelingen van jong tot oud op vaste tijdstippen terecht kunnen om te werken aan bepaalde projecten en waarop geïnteresseerden zich kunnen inschrijven om mee te doen met diverse workshops rond techniek, technologie en creatie” zegt Sents schepen Claudine Bonamie (Samen). “Vrijwillige reparateurs zullen de geïnteresseerden bijstaan bij de projecten en hen helpen bij het herstellen van allerlei voorwerpen. Deze vrijwillige reparateurs voorzien in repairkoffers met gereedschap en materiaal die de bezoekers kunnen gebruiken om projecten en herstellingen uit te voeren.” De Shack gooit de deuren open tijdens de kermis van Sint-Laureins. “Ongetwijfeld springt de opening er van dan meer in het oog bij de bevolking” besluit de schepen. “Er worden workshops ‘initiatie leren solderen voor jong en oud en randactiviteiten rond maken en technologie’ voorzien op zaterdag en zondag van 10 tot 17 uur.
</doc>
<doc id="929" genre="news" gender="M">
Gezinsdag aan De Bammerd
“Dit is een gezellige namiddag voor jong en oud, met speciale aandacht voor de kinderen”, zegt bevoegd schepen Kristof Pirard. “De kinderen kunnen genieten van allerlei animatie, zoals een klimtoren, kinderboerderij, springkastelen, een grimeerstand en een zweefmolen. Voor de tieners hebben we een aparte gameruimte met cybercarts voorzien. Alles is gratis. Elk kind tot 14 jaar krijgt bovendien van ons twee drankjes en een bakje friet.” De gezinsdag vindt van 14 tot 18 uur plaats aan De Bammerd (Salvialaan), vooraf inschrijven is niet nodig. Info: sonja.doomen@heers.be of 011/48.01.17.
</doc>
<doc id="930" genre="news" gender="F">
Jaarlijks wedstrijdweekend op HC De Kriekel
Lillo Traditioneel kan je het eerste weekend van september terecht bij HC De Kriekel voor de wedstrijd gehoorzaamheid. Vele helpende handen zorgden er deze zomer voor dat de pleinen van De Kriekel er spik en span bij lagen. Naast een grondig onderhoud op en naast het terrein werden er ook enkele nieuwe toestellen geplaatst. "Zaterdag 1 september waren we er helemaal klaar voor", klinkt het bij De Kriekel. "We begonnen met de soc. testen, brevetten en debutanten. Een grote opkomst op onze jaarlijkse spaghettiavond was een gezellige afsluiter van deze eerste wedstrijddag. Op zondag werd het niveau opgedreven met programma 1 en programma 2 gehoorzaamheidswedstrijden. Proficiat aan alle geslaagden en bedankt aan alle helpende handen om er samen met de deelnemers en de vele supporters een superleuk weekend van te maken!"
</doc>
<doc id="931" genre="news" gender="F">
Buren Pater Asteerstraat leren elkaar beter kennen tijdens eerste buurtfeest
"Wij wonen in een nieuwe straat waar veel jonge gezinnen wonen, gelegen in Strooiendorp", klinkt het bij de bewoners van de Pater Asteerstraat. "Het buurfteest leek ons een goed idee om de buren eens te leren kennen." En dat eerste buurtfeest was een succes. "We hadden een springkasteel voorzien voor de kinderen. De muziek werd verzorgd door DUAS en werd ons aangeboden door de gemeente Leopoldsburg. Iedereen heeft genoten van de gezelligheid en de muziek." Natuurlijk was er ook de nodige drank en spijs aanwezig. Het eten werd verzorgd door pizza Juliana, een lekker pizzabuffet dat ter plaatse gemaakt en gebakken werd.
</doc>
<doc id="932" genre="news" gender="F">
Petteflet meets Klitsberg
Paal Woensdag was de dag vol spanning voor de kinderen van de Petteflet. De hele voormiddag hebben ze samen met de begeleiding zitten oefenen om een leuke show in elkaar te boksen voor de senioren van de Klitsberg. Te voet vertrokken ze op pad en eens daar kwamen de zenuwen op de proppen. De kinderen presenteerden zelf hun eigen show. Ze startten met een daverende piratendans in groep. Hierna verbaasden de kinderen het publiek met enkele goocheltrucs. Ballonnen werden doorgeknipt maar opnieuw opgeblazen, kaarten kwamen terug tevoorschijn en zo verder. De allerlenigsten van de groep toonden hun turnkunsten of ze lieten hun springkunsten zien met hun ropeskipping-act. Om af te sluiten werden de senioren mee uitgenodigd om deel te nemen aan de show. Ze mochten samen met de kinderen dansen en sloten af met een heuse polonaise. Op vele gezichten kwamen de glimlachen tevoorschijn. Met een tevreden gevoel vertrokken de kinderen terug naar de Petteflet.
</doc>
<doc id="933" genre="news" gender="M">
Ingebroken tijdens crematie: ‘Dit is onmenselijk’
Tholen - Wat een waardig afscheid van haar moeder moest worden, is voor Diana Fens geëindigd in een nachtmerrie. Ze hoorde gisteren dat er ingebroken was in de woonwagen van haar moeder Anna, die net gecremeerd was. Anna Fens-van Poppel stierf vorige week woensdag na een ziektebed. Ze wilde per se in haar woonwagentje in Tholen, die ze al ruim 35 jaar bezat, sterven en niet in het ziekenhuis. Dat gebeurde dan ook. Ze had haar kinderen op het hart gedrukt om direct alle waardevolle spullen uit de woonwagen te halen na haar overlijden, omdat ze bang was voor een inbraak. Ze was immers de laatste maanden altijd thuis geweest. Diana Fens en haar andere kinderen gaven gehoor aan die wens en pakten direct alles van waarde in. Dat bleek gisteren maar goed ook. „Na de crematie kregen wij een belletje. Twee mannen met bivakmutsen over hun hoofd en een mes in hun handen hadden ingebroken bij mijn zwager. Ze hadden alles opengetrokken, waren op zoek naar iets”, vertelt Diana Fens. „Wij hadden een slecht voorgevoel en zijn direct gaan kijken bij de woonwagen van mijn moeder, het was namelijk wel heel toevallig dat dit tijdens de crematie gebeurde. Ook die woonwagen bleek opengebroken. Alles was overhoop gehaald, maar zo ver wij kunnen inschatten, hebben ze niks meegenomen. Ze zijn ook bij mijn zus binnen geweest, maar ook daar hebben ze niets meegenomen. Het lijkt alsof ze ergens naar op zoek zijn geweest, maar wat dat is, blijft voor ons een raadsel. Mijn moeder had weinig van waarde in huis.” Wie de daders zijn, weet Diana niet. „Een 49-jarige man uit Roosendaal is aangehouden, de andere inbreker loopt nog vrij rond. Het moeten wel bekenden zijn van onze familie, diegene moet geweten hebben dat de crematie vandaag was en wij dus allemaal niet thuis zouden zijn. Ik wil het echt weten. Voor hetzelfde geld zijn het mensen die regelmatig op de koffie komen bij ons.” Ze noemt het ’onmenselijk’. „Het is heel bizar, echt triest. Het doet me zo veel verdriet, mijn moeder was zo’n lief mens.” Fens weet niet waar ze het zoeken moet. „Ik zit vast, kan niet huilen, kan niet blij zijn, ik weet het even niet meer. Ik doe de dingen die ik moet doen op automatische piloot.”
</doc>
<doc id="934" genre="news" gender="M">
’Krankzinnig hoeveel regen er valt!’
WOERDEN - Rond het middaguur scheurt de hemel boven Woerden open. Vanaf de A12 worden automobilisten getrakteerd op een schouwspel van de weergoden. Niet een of twee, maar bij vlagen zelfs drie bliksemschichten jagen door het op drift geraakte hemeldek. Vooral Woerden wordt getroffen. Daar valt met 97 millimeter regen net zoveel als normaliter in de hele maand september.
</doc>
<doc id="935" genre="news" gender="M">
Gemeente maakt excuses na weghalen speeltuin
Lelystad - Verdrietige blikken afgelopen dinsdag op de gezichten van kinderen in de wijk De Veste in Lelystad. Hun speeltuin is door de gemeente verwijderd, zonder dat omwonenden daarvan op de hoogte waren. De gemeente maakt daarvoor nu excuses. Omwonenden waren dinsdag verbijsterd, nadat de speeltuin waar veel kinderen uit de wijk in spelen ineens verdwenen was. Niemand had immers een brief ontvangen over de plannen van de gemeente. „We zijn vergeten om de mensen in te lichten”, zegt een woordvoerder van de gemeente. Hoe en waar het precies is misgegaan, dat weten we niet. Maar doen er alles aan om de bewoners zo snel mogelijk in te lichten en onze excuses aan te bieden.” Een van de verbaasde buurtbewoners vertelde tegen RTV Flevoland dat het na schooltijd vaak een groot feest is in de speeltuin. Ook de school in de buurt maakt regelmatig gebruik van de speeltuin. Een medewerker van De Vogelveste, de school die aan het speeltuintje grenst, is nog niet op de hoogte van het nieuws. „Ik kom net binnen en heb er nog niks over gehoord.” Volgens de woordvoerder zijn de speeltoestellen verwijderd omdat ze niet meer aan de eisen voldeden. „Gemeenten zijn verplicht om speeltoestellen jaarlijks te controleren. Wij doen dit twee keer per jaar, bij de laatste controle constateerden we dat de speeltoestellen tegen aan het einde van hun levensduur zaten, waardoor het wenselijk was ze te vervangen. Er is geen sprake van acuut gevaar.” De kinderen hoeven niet lang te treuren volgens de woordvoerder. „Binnen twee weken plaatsen we nieuwe speeltoestellen. Deze zullen aan de huidige maatstaven voldoen.”
</doc>
<doc id="936" genre="news" gender="M">
Arjen Kamphuis: serieus, voorzichtig, punctueel en…vermist
AMSTERDAM - Serieus, voorzichtig, punctueel. Ervaren als reiziger en als hiker, zijn grote hobby. Dat juist hij, Arjen Kamphuis (47), in Noorwegen van de aardbodem lijkt verdwenen, maakt familie, vrienden en de internationale kennissenkring van de cybersecurity-specialist doodongerust. Ondertussen doen de wildste theorieën over zijn verdwijning de ronde.
</doc>
<doc id="937" genre="news" gender="M">
Hoe het nu verder moet met Brech
AMSTERDAM - Jos Brech, verdacht van betrokkenheid bij de dood van Nicky Verstappen in 1998, komt volgens zijn Spaanse advocaat donderdag in Nederland aan. Justitie in ons land kan dan pas echt beginnen aan zijn onderzoek. Dat kan heel wat tijd in beslag nemen. Vier vragen over het vervolg in de zaak van de 55-jarige Limburger die onlangs in Spanje werd opgepakt.
</doc>
<doc id="938" genre="news" gender="F">
Verwarrende verklaring in zaak Ivana Smit
Kuala Lumpur - In de zaak van Ivana Smit is vandaag wederom een verwarrende verklaring afgelegd. Het is de vierde keer dat getuigenissen op belangrijke punten botsen. Familiewoordvoerder oom Fred Agenjo Weinhold vreest dat de tegenstrijdigheden niet ten goede komen aan de waarheidsvinding naar de doodsoorzaak van zijn nichtje. Woensdagochtend ontstond onduidelijkheid over de getuigenis van Suparman, de bewoner van het appartement waar Ivana’s lichaam werd gevonden. Het lijkt erop dat hij tegen de politie iets anders heeft gezegd dan in de rechtbank. Tijdens het juridische onderzoek verklaarde hij dat hij bij thuiskomst zag dat er schade was op zijn balkon omdat het afdak was ingestort. Op dat moment had hij nog niet in de gaten dat er ook een levenloos lichaam op zijn balkon lag.   Sergeant Haliza verklaarde woensdagochtend echter dat de bewoner van het appartement haar een ander verhaal vertelde. Haliza: ,,Hij vertelde mij dat hij de vloer stond te dweilen toen hij heel hard geluid hoorde. Toen hij ging kijken, zag hij een lichaam en waarschuwde de manager van het gebouw. Hij wist niet meer hoe laat dat was.” De verklaring van de sergeant komt niet overeen met de verklaring die Suparman zelf gaf in de rechtbank afgelopen maand. Zijn versie komt wel overeen met de getuigenis van Vanessa, de manager van het gebouw. Vanessa: ,,Tegen mij heeft hij nooit iets gezegd over een lichaam. Hij vertelde alleen dat het afdakje was ingestort. Pas later zagen we het lichaam.”   Familieadvocaat Sankara Nair verzoekt de rechtbank om Suparman opnieuw op te roepen voor een getuigenis. ,,Als het klopt wat sergeant Haliza zegt is het van belang om hem opnieuw te ondervragen.” Het is niet de eerste keer dat er onduidelijkheid ontstaat in de rechtbank over onder ede afgelegde verklaringen. Eerder twijfelde de Maleisische patholoog aan haar eigen woorden: ze verklaarde in de rechtbank dat Ivana levend naar beneden viel en stierf aan de gevolgen van de val. Later trok ze die getuigenis weer in. Ook verklaarde gebouwmanager Vanessa dat zij geluid hoorde komen uit het appartement van de Johnsons toen de politie na het vinden van Ivana’s lichaam de deuren langsging om te kijken waar Ivana te gast was geweest die nacht. Vanessa zei dat het leek alsof ze glas hoorden vallen toen ze voor de deur van de Johnsons stonden, maar dat er niet werd opengedaan. Vreemd, vond Vanessa. Haar verklaring maakte de Johnsons verdacht. Agent Ahmad Fabian verklaarde op zijn beurt niks gehoord te hebben, terwijl hij naast Vanessa stond op dat moment. Daarnaast legden een agent en een forensisch rechercheur conflicterende verklaringen af. Agent Ahmad Fabian zei dat hij op het balkon voetafdrukken van Ivana had gevonden. De afdrukken gingen richting de railing van het balkon en werden het belangrijkste bewijs voor de zelfdoding van het meisje. Forensisch rechercheur Yam Tze Yong was daarentegen allerminst zeker dat de afdrukken van Ivana waren. Hij wist niet of de voetstappen überhaupt van één individu afkomstig waren, of van verschillende. Er zijn drie uitkomsten denkbaar aan het eind van de reeks zittingen tijdens het juridische onderzoek naar de dood van Ivana Smit. De rechter kan ten eerste besluiten dat Ivana’s dood een ongeluk of zelfdoding is geweest. Een tweede mogelijkheid is dat er te weinig informatie beschikbaar is om met zekerheid te kunnen zeggen wat er is gebeurd. Tot slot kan de rechter besluiten dat er aanwijzingen zijn voor een misdrijf. In twee van de drie gevallen is het mogelijk om alsnog een strafzaak te openen als daar voldoende bewijs voor is. Oom Fred Agenjo Weinhold vreest dat de rechter alle tegenstrijdige informatie zal opvatten als gebrek aan informatie. ,,Mijn angst wordt steeds groter dat de rechter aan het eind van het liedje geen oordeel kan vellen op basis van deze verklaringen. Ik hoop dat de getuigenis van de Nederlandse patholoog Frank van de Goot zwaar zal blijven wegen in deze wirwar van informatie. Daarnaast blijft het natuurlijk raar de de Johnsons zelf niet zijn komen opdagen. Ik hoop dat die twee dingen belangrijke ingredienten blijven tijdens haar uitspraak.”.
</doc>
<doc id="939" genre="news" gender="F">
Quote 500 voetbalt tegen oud-profs
AMSTERDAM - De bedragen in het voetbal doen duizelen. Barcelona met een reservebank van 294 miljoen euro of Manchester City met een totale spelersmarktwaarde van 853 miljoen euro. Het kan echter niet op tegen het voetbalelftal dat maandagavond 24 september in het Olympisch Stadion op de grasmat verschijnt. Een sterke selectie van Quote 500-leden met een marktwaarde van ruim twee miljard euro speelt voor het goede doel Spieren voor Spieren tegen een team van oud-internationals. Zakenmannen als Ronald van de Laar, Gerard van der Horst en Ewald Dudok behoren tot de duurste selectie ooit dat op een voetbalveld gaat verschijnen. De rijke Nederlanders willen er alles aan doen om de oud-profs te verslaan. Een bron, dichtbij de mannen, vertelt dat zij zelfs op (geheim) trainingskamp gaan. Al zal dat even goed bizar veel moeite kosten om de tegenstander te verslaan. Want bij de oud-internationals staan niet de minsten op het wedstrijdformulier: Frank en Ronald Boer; John Heitinga, Pierre van Hooijdonk, Gerald Vanenburg, Brian Roy, Sjaak Swart, Arthur Numan en Aron Winter. Louis van Gaal, al jarenlang ambassadeur van Spieren voor Spieren, zal als coach optreden bij de selectie van Quote 500. Woordvoerder Ronald van de Laar namens de ’rijke’ mannen: „Wij zijn beslist niet bang voor onze tegenstanders. Ik denk zelf dat de wedstrijd al voor de rust is beslist, in ons voordeel wel te verstaan. Weet je, het is een kwestie van zakelijk instinct en mentale kracht.” „Onze tegenstanders zijn al over the hill en in het zakenleven word je alleen maar beter. Ik vraag me alleen af, of mijn medespelers coachbaar zijn. Maar dat zal wel lukken, met Louis van Gaal hebben wij een meer dan uitstekende coach. Ik denk dat we er zeker vijf inleggen.” Aanvoerder Aron Winter met liefst 84 interlands achter zijn naam, lacht om de uitspraken van de concurrentie. „Wij hebben met deze ploeg zoveel ervaring. Wij hebben niet eens een coach nodig, joh.” Het duel vindt achter gesloten deuren plaats.
</doc>
<doc id="940" genre="news" gender="F">
Eis van twee jaar tegen huisarts met duister dubbelleven
Rotterdam - Tegen de Rotterdamse huisarts Albert B. (53) ) is zojuist voor het hebben van seks met een 14-jarige jongen voor de rechtbank in de Maasstad een gevangenisstraf van twee jaar geëist waarvan zes maanden voorwaardelijk. Diezelfde straf werd geëist tegen B.’s seksvriend Wim P. (64). Beide mannen hebben vorig jaar meerdermalen vrijwillige seks gehad met de tiener. Rotterdammer P. ontmoette de jongen op de website homo.nl. ,,We gingen chatten en spraken later af voor seks”, vertelde P. Dat gebeurde bij hem thuis. In eerste instantie had hij geen idee dat hij met zo’n jonge jongen te maken had. ,,Je moet 18 zijn om een profiel te mogen hebben op de website.” Later vertelde de jongen dat hij 16 was en nog later 14. De leeftijd schrok P. echter niet af en ze hielden contact. Toen de Rotterdammer vertelde over een trio dat hij op de agenda had staan, vroeg de tiener of er een kwartet van kon worden gemaakt. P. vertelde de andere mannen, waaronder huisarts B., dat een jongen van 16 mee wilde doen. Die gingen akkoord. Volgens het Openbaar Ministerie (OM) was er tijdens die afspraak ruige seks. Zo heftig zelfs, dat de huisarts de jongen moest nakijken. Ook werden er door de tiener poppers gebruikt. Na die afspraak spraken B., die stelde eigenlijk niet op jonge jongens te vallen, nog een keer af met de tiener. De huisarts zo bleek leefde al tien jaar een dubbelleven. Zijn vrouw en kinderen wisten al die jaren niet dat hij homoseksuele contacten had. Door zijn arrestatie is zijn huwelijk op de klippen gelopen. Vanmiddag staat oud-D66 fractievoorzitter in Capelle aan den IJssel Nico V. voor verkrachting van de 14-jarige jongen terecht. Dat is overigens een andere zaak dan die van de huisarts en P. De jongen had via homo.nl meerdere afspraken met veel oudere mannen. Uitspraak 19 september
</doc>
<doc id="941" genre="news" gender="F">
KLM-piloten nog duurder
Amsterdam - De KLM-piloten zijn spekkoper door een nieuw cao-akkoord. Ze gaan minder uren werken en krijgen meer salaris. Hoewel KLM en de Vereniging Nederlandse Verkeersvliegers nog geen details bekend hebben gemaakt, gaan insiders uit van een loonsverhoging van 4% en een verlichting op de roosters van 4%. Voor de KLM-vliegers betekent dit een salarisverhoging die grofweg varieert van ongeveer €4000 tot €10.000 per jaar. Als de extra vrije dagen voor werkdruk in geld worden uitbetaald, zou het volgens de Franse media zelfs om dubbele bedragen gaan. De vliegers van KLM behoren al tot de best betaalden ter wereld, aldus een branchevergelijking van de HKP Group. De luchtvaartmaatschappij neemt het komend jaar 370 piloten aan om de VNV tegemoet te komen. KLM wil niet zeggen hoeveel de cao in totaal gaat kosten, maar insiders gaan uit van tientallen miljoenen. In 2015 werd afgesproken dat de piloten meer gingen werken, waardoor KLM kon groeien en investeren. „Met de nieuwe cao worden de extra uren deels teruggedraaid. We wilden iets doen aan de werkdruk. Uiteindelijk kost deze maatregel geld”, zegt een woordvoerder van KLM. Het lijkt erop dat de KLM-directie koste wat het kost een staking wilde voorkomen. „Wij krijgen flexibiliteit terug van de vliegers en zullen sommige routes met minder piloten doen.” De leden van de VNV moeten het akkoord nog goedkeuren. Binnen KLM wordt verschillend tegen de werkdruk bij de piloten aangekeken. Vakbond FNV stelt dat medewerkers op de grond ook werkdruk ervaren, maar dat bagagesjouwers een stuk minder verdienen. Een captain die verre vluchten uitvoert, zat vorig jaar zonder winstdeling op een jaarsalaris van zo’n €275.000, aldus de HKP-Group. De helft van de vliegers op lange afstanden werkt in deeltijd. De KLM-vliegers zitten op intercontinentale en Europese routes op minder vlieguren in vergelijking tot collega’s in Duitsland en Groot-Brittannië, aldus HKP Group. Bij Air France wordt met verbazing gekeken naar de salarisstijgingen. De vakbonden van Air France kijken verheugd naar de ontwikkelingen bij KLM. Zij hebben het bedrijf 15 dagen platgelegd om 5,1% binnen te halen. Dat is nog steeds niet gelukt. „De winst van een luchtvaartmaatschappij is sterk onderhevig aan de economie. Nu gaat het goed, dan wil het personeel geld zien of minder stress. Dat zie je nu ook bij de KLM-piloten”, zegt analist Jos Versteeg van InsingerGilissen. „Het probleem is dat de piloten niet flexibel zijn als het straks weer slechter gaat. Eigenlijk moeten de kosten bij Air France en KLM omlaag als ze willen overleven in mindere tijden.”
</doc>
<doc id="942" genre="news" gender="M">
Raadslid D66 stapt op na relatie met Pechtold
Het Meppelse gemeenteraadslid Anne Lok (36) heeft haar lidmaatschap van D66 opgezegd en stapt per direct uit de gemeenteraad van de Drentse plaats met 33.500 inwoners. Dat bevestigt fractievoorzitter Jeannet Bos. Anne Lok werd vorig jaar herkend als de vriendin van de net van zijn vrouw Froukje gescheiden partijleider Alexander Pechtold (52). Aan de liefdesrelatie met Pechtold kwam inmiddels weinig zachtzinnig een einde en Loks vertrek uit de partij en de gemeenteraad heeft volgens Anne Lok alleen maar daarmee te maken. Woensdag doet zij in Weekblad PRIVÉ uitgebreid haar verhaal over haar relatie met de D66-voorman. Dit blad kreeg ook inzage in haar ontslagbrief aan de burgemeester van Meppel: „Zoals u ongetwijfeld weet heb ik een affectieve relatie met de leider van mijn partij, Alexander Pechtold, gehad. Eveneens zult u er kennis van hebben gekregen dat die relatie op een voor mij zeer pijnlijke wijze is geëindigd. (…) Het is te voorzien dat ik binnenkort niet meer met geloofwaardigheid kan functioneren als raadslid en om die reden dien ik dan ook hierbij met onmiddellijke ingang mijn ontslag in.” Alexander Pechtold heeft te kennen gegeven niet op persoonlijke kwesties te willen reageren. Lees ook de column van Evert Santegoeds over Pechtold:  .
</doc>
<doc id="943" genre="news" gender="M">
’Jawed S. voelde zich niet prettig bij ongelovigen’
Amsterdam - De Afghaanse aanslagpleger op Amsterdam CS was al langer zeer radicaal. Vrienden van de 19-jarige asielzoeker Jawed S. zeggen dat hij streng in de leer was. Hij had strikte opvattingen over wat mocht en niet mocht van de islam. „Hij voelde zich niet prettig bij ongelovigen. Hij was slecht geïntegreerd. Hij wilde terug naar Afghanistan.” „Hij was eerder een sympathisant van de Taliban dan dat hij voor hen gevlucht was”, schat een bekende van hem in. Jawed S. verbleef in opvangcentra in de buurt van Mainz. Hij had het al langer gemunt op Geert Wilders. Een medewerkster van een centrum trok aan de bel toen Jawed S. zijn baard liet groeien. Inwoners van Piesport, het dorp waar S. een tijd woonde, zijn boos en verbijsterd.  .
</doc>
<doc id="944" genre="news" gender="M">
VS waarschuwt Moskou voor Idlib
DAMASCUS - Rusland is begonnen met het bombarderen van Idlib, ter voorbereiding van een groot offensief door het Syrische regime en pro-Iraanse milities. Donald Trump waarschuwt tegen een ’roekeloze aanval’, die volgens hem ’honderdduizenden doden’ kan veroorzaken.
</doc>
<doc id="945" genre="news" gender="M">
PVV eist onderzoek naar drama Dille
Den Haag - De Haagse PVV wil dat er alsnog een strafrechtelijk onderzoek komt naar het verkrachtingsverhaal van het overleden raadslid Willie Dille. Daarvoor zouden aanknopingspunten te vinden zijn in informatie die de politica deelde met haar collega-PVV’er en hartsvriendin Karen Gerbrands. „Willie zei tegen mij: als mij ooit iets overkomt dan wil ik dat je dit verhaal naar buiten brengt zodat iedereen de waarheid weet”, zegt Gerbrands in een interview met de Telegraaf. Burgemeester Pauline Krikke heeft gereageerd op de aantijgingen van PVV’er Karen Gerbrands omtrent de zelfmoord van raadslid en hartsvriendin Willie Dille. Dille maakte begin augustus een einde aan haar leven. Op Facebook plaatste ze enkele dagen daarvoor een alarmerend bericht waarin ze repte over drie mannen die haar zouden hebben ontvoerd en verkracht.    .
</doc>
<doc id="946" genre="news" gender="M">
WW-fraude Polen ’normaal’
Amsterdam - Fraude met uitkeringen door Poolse arbeiders is nog veel omvangrijker dan nu naar buiten is gekomen. Sterker, het is onder hen de gewoonste zaak van de wereld. Dat beweert boekhouder en tolk Anna, die zelf fraudeurs hielp om WW-uitkeringen aan te vragen.
</doc>
<doc id="947" genre="news" gender="F">
’De woning is het helemaal niet waard’
Amsterdam - Voor een huurhuis moet in 2018 gemiddeld 2,3% meer worden betaald dan in 2017, blijkt uit CBS-cijfers. Daarmee stijgen de prijzen harder dan in 2016 en 2017. De Woonbond moppert. „Nu stijgen de huren wéér meer dan de inflatie. De huren moeten eens een keertje omlaag!”
</doc>
<doc id="948" genre="news" gender="M">
V&D keert terug
AMSTERDAM - Ruim twee jaar na het faillissement, keert V&D terug als online warenhuis. ,,De naam is nog steeds buitengewoon populair’’, zegt Alexander van Slooten de nieuwe directeur van VD.nl. Hij verwacht dat vooral voormalige klanten de winkel op internet zullen bezoeken. Het online warenhuis komt terug met oude vertrouwde merken als Travelbag, Liv, Soho en Prijzencircus. De website wil de voortzetting zijn van het aloude warenhuis dat Anton Dreesmann en Willem Vroom in 1912 oprichtten. De site ziet eruit als de oude V&D-webshop, compleet met het logo met het boompje. Om zich te onderscheiden van de andere onlinespelers gaat V&D zich richten op de actieve veertigplussers en hun interessegebieden als reizen, hobby’s, gezondheid, wonen en tuin en mode. De ambitie is om binnen vijf jaar een omzet te halen van 100 miljoen euro, dat is net zoveel als het vroegere V&D.nl verkocht. Het online warenhuis begint met 500.00 producten, beduidend minder dan bol.com, dat 16 miljoen artikelen te koop aanbiedt. Bij het faillissement van het warenhuis in 2016 kochten ondernemers Roland Kahn, Jacco Scheffers en ex-Hema-topman Ronald van Zetten de V&D-merken voor 5 ton. Het was toen al de bedoeling om het warenhuis via het internet voort te zetten. Maar het onlinesysteem van V&D was daar te bouwvallig voor. ,,Nu kan het wel, omdat we gebruikmaken van de infrastructuur van onder meer Coolcat’’, zegt Van Slooten. https://www.telegraaf.nl/nieuws/29635/gemengde-gevoelens https://www.telegraaf.nl/nieuws/414975/laatste-v-d-sluit-hoe-triest
</doc>
<doc id="949" genre="news" gender="M">
Trump is een ’idioot’
WASHINGTON - Een president die paranoia is, geen kennis van zaken heeft, en die constant door zijn gefrustreerde staf voor grote fouten moet worden behoed. Dat is het beeld dat wordt geschetst in het nieuwe boek ‘Fear’ van de bekende journalist Bob Woodward. Dat boek komt volgende week uit, maar verschillende Amerikaanse media hebben het nu al in handen.
</doc>
<doc id="950" genre="news" gender="M">
Beats uit Baarn op Billboard
Baarn - De 23-jarige Levi de Jong uit Baarn heeft dinsdag een contract getekend bij de wereldwijde Universal Music Publishing Group. Daarmee heeft de talentvolle producer een reuzenstap gezet richting het verwezenlijken van zijn droom: de hiphopmarkt veroveren met zijn beats.
</doc>
<doc id="951" genre="news" gender="M">
Nike verdeelt de VS
WASHINGTON - Nike-sneakers waar de vlammen uitslaan, en sokken waar het Nike-logo afgeknipt wordt. Boze Amerikanen boycotten Nike omdat het merk zich inlaat met een ’Amerika-hater’. Trotse Amerikanen zijn juist blij dat het merk een icoon steunt, en beloven dat hun volgende paar schoenen van Nike zal zijn. American Footballspeler en kniel-activist Colin Kaepernick is het opvallende nieuwe gezicht van Nike, en dat verdeelt het land.
</doc>
<doc id="952" genre="news" gender="M">
Hoe kwam mooie Sinead aan haar einde?
Al dagen is de internationale showbizz bezig met de mysterieuze dood van het Australische model SINEAD MCNAMARA. Ze overleed vrijdagnacht, volledig uit het niets, op het pompeuze jacht van de 84-jarige schathemelrijke Mexicaanse tycoon ALBERTO BAILLERES. Welk drama heeft zich daar afgespeeld? Was ze gesprongen, geduwd, een ongeluk soms? De afgelopen dagen doemen in deze reallife-thriller steeds meer vragen op, waar antwoorden op haar spookachtige overlijden maar lijken uit te blijven. Twintig jaar oud was het Australische model SINEAD MCNAMARA nog maar. Blond, bloedmooi en nog een heel leven voor zich. Afgelopen vrijdagnacht werd ze echter overleden aangetroffen op het benedendek van het zes verdiepingen tellende superjacht Mayan Queen IV, aangemeerd voor de kust van het Griekse eiland Kefalonia. Ze leek van een paar etages daarboven naar beneden te zijn gestort... verwikkeld in een oerwoud aan touw. Ze werd gevonden, nog per traumaheli naar Athene gevlogen, maar is later toch overleden. BEMANNINGSLEDEN, HAAR GESCHOKTE FAMILIE EN HAAR TIENDUIZENDEN VOLGERS OP INSTAGRAM STAAN NU AL DAGEN VOOR EEN RAADSEL... HOE, EN VOORAL WAARÓM, IS SINEAD MCNAMARA ER NU NIET MEER? Terug naar begin deze zomer. Sinead McNamara, een Australische Instagram-ster die haar geld vooral als model verdient, wordt benaderd om voor een paar maanden te komen werken op de Mayan Queen IV, een megajacht van bijna honderd meter lang. Geschatte waarde: 120 miljoen euro en eigendom van de nogal mysterieuze Mexicaanse mijnbouwmagnaat ALBERTO BAILLERES. Een 84-jarige vader van zeven kinderen, getrouwd, goed voor ruim acht miljard euro en van plan de laatste maanden van de zomer op zijn varende villa, kriskras over de wereld, door te brengen. Wat er precies in de functie-omschrijving van McNamara gestaan heeft, is onduidelijk en dus ook wat haar rol was op het schip. Dat heeft vooral te maken met haar ’werkgever’ Bailleres, een van de rijkste Mexicanen ter wereld, maar wonend in een wereld van schaduw. Er is weinig over hem bekend, hij houdt alle (privé)-publiciteit buiten de deur. Er zijn ook amper foto’s van de puissant rijke zakenman in omloop. Niets over zijn bestaan, wat hij doet, waar hij verblijft en - in dit geval relevant - met wie, komt naar buiten. Een oester zou er nog jaloers op worden. Op dit megajacht werd model Sinead McNamara dood aangetroffen op het benedendek. Ⓒ youtube Feit is dat de Australische McNamara, afgaande op de foto’s die ze de afgelopen maanden postte op haar succesvolle Instagram-pagina, de tijd van haar leven lijkt te hebben deze zomer. Het is louter zonnepret in bikini’s, lachende gezichten met haar collega’s en overdadige bountystranden die de klok slaan. In niets lijkt dit een ongelukkig meisje te zijn, wachtend op haar dood... Moeder KYLIE en zus LAUREN zitten afgelopen vrijdag dan ook behoorlijk enthousiast in het vliegtuig vanuit Australië naar Griekenland. Eindelijk, na al die maanden zien ze Sinead weer. De afspraak is om nog enkele weken met zijn drieën vakantie te vieren in Europa en dan weer met zijn allen huiswaarts te keren. Ook Sinead laat op sociale media weten zich enorm te verheugen op hun komst, waar ze - dus een paar dagen voor haar dood! - schrijft zo uit te kijken naar het weerzien met ’de meest fantastische grote zus die ik mij maar kan wensen.’ Haar laatste dienst op de Mayan Queen zou er dan op zitten, de Mexicaanse zakenman is dan inmiddels ook weer terug in Zuid-Amerika, de reis is voorbij en dus: tijd voor familie. In het vliegtuig krijgen moeder en zus ineens een afschuwelijk bericht. Sinead is dood aangetroffen, wat er is gebeurd, is volstrekt onduidelijk. Aangekomen in Athene willen ze meteen hun getroffen dierbare bezoeken, maar dat wordt hen direct afgeraden. De smak die hun geliefde zus en dochter gemaakt zou hebben, zou zo enorm zijn geweest dat ze amper nog te herkennen was. Die aanblik wilden de autoriteiten hen besparen. De politie is intussen druk bezig de gehele bemanning, die nog op het jacht actief was, te ondervragen. Allemaal zijn ze overmand door verdriet. Niemand kon haar dood verklaren, niemand werd ook gearresteerd, en uiteindelijk werd er dinsdag permissie gegeven dat het megajacht mocht uitvaren. Dinsdagavond liet het onderzoeksteam weten dat er berichten op haar mobiele telefoon zijn gevonden, waaruit zou blijken dat McNamara te kampen zou hebben gehad met liefdesverdriet. Mogelijk staat dat weer in relatie tot een gesprek dat ze, vijftien minuten voor haar dood, zou hebben gehad met een tot nu toe anonieme beveiligingsmedewerker van het jacht. Raadsels blijven haar dood echter sieren, vooral haar familie in ontzetting achterlatend. Haar aangeslagen broer JAKE: „Nooit kreeg ik zulk slecht nieuws als afgelopen weekend.” De politie zegt maanden nodig te hebben om uitsluitsel te geven over haar definitieve doodsoorzaak.
</doc>
<doc id="953" genre="news" gender="M">
Hoofdpijn van het opladen
Schiphol koketteert er op de eigen website mee dat de luchthaven de grootste vloot aan elektrische taxi’s ter wereld heeft. Voor reizigers is dat soms eerder een vloek dan een zegen. Zeker bij lange ritten, als chauffeurs onderweg moeten ’stekkeren’ en de reistijd zomaar een kwartier oploopt.
</doc>
<doc id="954" genre="news" gender="M">
’Pensioendeelnemer tast in het duister’
Amsterdam - De ontwikkeling dat steeds meer werkgevers de pensioenen van hun personeel in individuele potjes regelen, is gevaarlijk voor diezelfde werknemers. Zij ontvangen namelijk te weinig informatie over hoe hun premie rendeert, of hoe hoog hun oudedagsvoorziening zal zijn.
</doc>
<doc id="955" genre="news" gender="M">
Wesley Sneijder wilde schitteren op eenzame hoogte
Afscheidsinterland Wesley Sneijder (34) neemt afscheid als international. Een terriër die nooit opgaf en wedstrijden won voor Oranje, in zijn eentje. Het was geen afscheid zonder pijn. Wesley Sneijder was tenslotte vergroeid met Oranje. De interland tegen Peru is wedstrijd 134 voor de aanvallende middenvelder. Er was met de bondscoach afgesproken dat hij een uur zijn eigen regisseur mocht zijn. Zo heeft Sneijder het graag: baas spelen. Toen hij zijn aanvoerdersband bij Louis van Gaal moest inleveren verging voor de kleine ploeteraar de wereld. Met gekwetst ego doolde hij wekenlang door de wandelgangen van Oranje.
</doc>
<doc id="956" genre="news" gender="F">
Elon Musk houdt niet op over ‘pedoduiker’
De ceo van Tesla beschuldigt opnieuw één van de reddingswerkers van de Thaise voetballertjes van kindermisbruik. Musk biedt hiervoor geen enkel bewijs. Vorige maand bood Elon Musk zijn nog aan: hij had duiker Vernon Unsworth, die mee zocht naar de Thaise voetballers toen ze vastzaten in een ondergelopen grot, niet van pedofilie mogen beschuldigen. Die verontschuldiging lijkt Musk nu echter vergeten, zo blijkt uit zijn recente e-mails aan nieuwssite BuzzFeed. Daarin noemt hij de Britse duiker ‘een kinderverkrachter, die naar Thailand verhuisd is om met een 12-jarige kindbruid te trouwen’. Musk raadt zijn contact bij BuzzFeed aan om ‘zijn contacten in Thailand te bellen om uit te vissen wat er werkelijk gaande is, en te stoppen met het verdedigen van kinderverkrachters, vuile klootzak’. Hij schreef erbij dat de e-mail moest blijven, maar BuzzFeed ging daar niet mee akkoord. De ceo leverde evenwel geen bewijs voor de beschuldigingen. Ook BuzzFeed, dat effectief zijn Thaise contacten aansprak, vond geen aanwijzingen die Musk’s beweringen kunnen staven. Het is niet de eerste keer deze zomer dat Musk terechtkomt in een mediastorm. Enkele weken geleden kreeg hij af te rekenen met tegenvallende resultaten, productieproblemen en zijn eigen onvoorspelbaar gedrag. Zo kondigde hij, tot consternatie van aandeelhouders, op Twitter aan dat hij Tesla van de beurs wilde halen, om die claim even later weer in te trekken. In een interview met wees Musk met een beschuldigende vinger naar uitputting. Hij zou kloppen en regelmatig bijslapen onder zijn bureau. De advocaat van Unsworth spreekt de beschuldigingen - opnieuw - tegen. ‘Elon Musk kan zijn wraakzuchtige en hatelijke leugen honderd keer tweeten: het blijft een leugen.’ Het is niet duidelijk of Unsworth juridische stappen zal ondernemen. Musk liet alvast weten dat hij hoopt van wel.
</doc>
<doc id="957" genre="news" gender="M">
Twee gewonden bij crash in gracht naast autosnelweg
Oostende - Op de autosnelweg E40/A10 tussen Oostende en Jabbeke gebeurde woensdagmorgen een zwaar verkeersongeval. Twee personen raakten gewond. Het ongeval gebeurde iets voor 11uur, net voorbij de afrit Zandvoorde richting Jabbeke. De bestuurster van een Mercedes verloor om nog onduidelijke reden de controle over het stuur en belandde met haar wagen in de gracht naast de auto. De vrouw zat gekneld in het voertuig, en moest bevrijd worden door de brandweer. Ze werd lichtgewond overgebracht naar het AZ Damiaanziekenhuis. Ook een passagier werd lichtgewond afgevoerd naar het ziekenhuis. Het verkeer moest ter hoogte van het ongeval tijdelijk op de linkerrijstrook rijden.
</doc>
<doc id="958" genre="news" gender="F">
Citytrip naar Barcelona? Acht leuke adresjes die alleen locals kennen
Al heimwee naar de zon en nog een paar vakantiedagen over? Dan is het misschien het moment voor een citytripje naar Barcelona. Met deze tips van locals, die in Barcelona wonen, blijf je ver van de drukte aan de Sagrada Família en de Ramblas en ontdek je authentieke adresjes die je niet in elke toeristengids vindt.  Al heimwee naar de zon en nog een paar vakantiedagen over? Dan is het misschien het moment voor een citytripje naar Barcelona. Met deze tips van locals, die in Barcelona wonen, blijf je ver van de drukte aan de Sagrada Família en de Ramblas en ontdek je authentieke adresjes die je niet in elke toeristengids vindt. is een typisch voorbeeld van modernistische architectuur in Barcelona. In Poble Sec vind je veel modernistische gebouwen, een beetje minder glamoureus dan die van Antoni Gaudí. Deze wijk toont je het arbeiderskantje van het modernisme en El Sortidor past perfect binnen dat plaatje. Het restaurant is weinig veranderd sinds z’n ontstaan en is vooral bekend dankzij de overheerlijke tapas. Het gerucht doet de ronde dat je hier de beste patatas bravas van Barcelona kan bestellen. Of dat waar is, weten we niet, maar het loont hoe dan ook de moeite om uit te testen! Het terras van is even eclectisch en gezellig als hun concept. Dit restaurant maakt deel uit van een sociaal project dat immigranten in moeilijkheden tewerkstelt. Zij maken de gerechten en bedienen je met een glimlach. Alles wat je voorgeschoteld krijgt, is bovendien biologisch en fair trade. Of je nu komt voor koffie, bier, lunch of diner: dit is de perfecte plaats om te ontsnappen aan de drukte van de buurt El Born. Zin in een drankje? is de oudste cocktailbar van Barcelona, volledig in Art Decostijl. Vraag niet naar de kaart, want die is er niet. De barmannen in smoking mixen je favoriete drankje zo bij elkaar. Onder de vaste klanten bevinden zich onder meer journalisten die van hun favoriete cocktail genieten. Wees je er wel van bewust dat Boadas geen (strandbar) is, dus kleed je naar behoren. Ze houden niet van slippers en als je eruitziet alsof je recht van het strand komt, zullen ze je vriendelijk vragen om te vertrekken. is de ideale plek als je zin hebt in een bevreemdende ervaring. Deze bistro is ingericht als een toverwoud – inclusief bomen, feeën en het klaterende geluid van watervallen - het is bijna een buitenaardse belevenis. Bijna alsof je in een echt bos staat, met op de achtergrond de ideale muziekselectie. Het is de perfecte plaats om even tot rust te komen tussen de shops en de toeristen, met een hapje en een drankje. En dat middenin het centrum. Ooit startte het kledingmerk als webshop, nu hebben ze verschillende fysieke winkels doorheen de stad. Hoewel de boetiek niet goedkoop is, loont het zeker de moeite om een kijkje te nemen als je op zoek bent naar wat kleur voor je garderobe. Of als je nood hebt aan een oppepper. Je vindt er alles, van zwierige zomerjurken tot windvaste regenjassen. Lokale marktjes zijn altijd een goed idee. Zeker wanneer het aanbod zo uitgebreid is als bij . Eten, drankjes, kleding, design… Je kan het zo gek niet bedenken of je koopt het hier. De markt vindt plaats op een oud fabrieksterrein, wat bijdraagt aan de charme. Tussen al het groen en de kraampjes kan je genieten van hippe muziek, helemaal in het thema van de maand. Ga je om te shoppen? Kom dan ’s ochtends en vermijd de drukte. Op zoek naar gezelligheid? Bezoek de markt in de namiddag, als de muziek wordt opgedreven en het publiek zich aan een dansje waagt. Op een zwoele zomernacht is er niets zo gezellig als een goede openluchtbioscoop. geeft je de kans om te genieten van klassiekers in de fleurige tuinen van het Montjuïc kasteel. Neem een picknick mee en geniet van een filmpje. Of je nu gaat met je familie, vrienden of je geliefde, je zal een leuke avond beleven onder de sterrenhemel van Barcelona. De (waterweg) is een pad van 9,5 kilometer dat zich een weg baant over de heuvels rondom de stad. Vanwaar de naam? De weg werd en wordt nog steeds gebruikt door het drinkwaterbedrijf om de watervoorziening te regelen. Barcelona mag dan een grootstad zijn, het is niet moeilijk om de drukte even achter te laten. Carretera de los Aigües bezorgt je, naast wat beweging, prachtige vergezichten. Barcelonezen komen hier om te joggen, te wandelen of gewoon om wat te ontspannen. Aan gezelschap dus geen gebrek, maar veel toeristen zal je er niet tegenkomen. Adres: Carretera de les Aigües
</doc>
<doc id="959" genre="news" gender="F">
Open Bierbeek stelt zijn lijst voor
Bierbeek - Open Bierbeek is een nieuwe partij met een lijst waarop onafhankelijke en liberale kandidaten zij aan zij staan. "Open Bierbeek is een samengaan van onafhankelijke kandidaten die vernieuwing willen en die vertrouwen hebben in de liberale oppositie, wegens hun degelijkheid en openheid naar alle burgers toe. Het is geen kartel, maar werkelijk een nieuwe, kleuroverschijdende partij die zich richt op de lokale noden, los van nationale partij-ideologieën", zegt lijsttrekker Hans-Kristof Carême. Leefbare mobiliteit, onderwijs, ondernemerschap en het nuttig toepassen van moderne technologie zijn de hoofdthema’s van het programma van Open Bierbeek. Bierbeek moet zich in de komende 6 jaar verder ontwikkelen tot een moderne gemeente waar men communicatie met en participatie van de inwoner hoog in het vaandel draagt, nieuwe initiatieven omarmt en ondernemerschap ondersteunt in een groene en landelijke omgeving. Dit zijn de kandidaten:
</doc>
<doc id="960" genre="news" gender="M">
Aquafin gaat wegen- en rioleringswerken uitvoeren langs de Eksaardsedam.
Moerbeke-Waas - “Naast de rioleringswerken zijn er op vraag van de gemeente ook een aantal aanpassingen aan de wegen zelf voorzien. Ten noorden, dit ter hoogte van de woningen zal een as-verschuiving worden voorzien om de snelheid te verlagen. Bovendien worden er een paar parkeerplaatsen voorzien langs de weg. Ter hoogte van de restaurants, worden extra parkeerplaatsen voorzien, nieuwe en bijkomende groenvoorziening, een fietsenstalling en een laad- en loszone”, licht schepen Pierre De Bock toe. De werken zullen vermoedelijk starten in maart-april volgend jaar. "Hoe groot de hinder op het verkeer zal zijn, kunnen we momenteel niet zeggen omdat de fasering nog moet worden uitgewerkt. Bij deze fasering zullen we zoeken naar een manier om die hinder zo min mogelijk te houden.” aldus De Bock. “Op 17 september zullen ook de langverwachte asfalteringswerken in de gemeente van start gaan. "Ook hier zijn we nog met de aannemer in overleg over de fasering om de hinder zo beperkt mogelijk te houden, zeker voor het lokaal verkeer. We zouden hierover graag al kunnen communiceren, maar moeten afwachten hoe de aannemer de werken zal faseren. De hinder zal in elk geval beperkt in tijd zijn", vertelt De Bock. "Dit project ligt intussen al heel lang op de tafel en kadert in een bredere opdracht voor hernieuwing van wegen, voetpaden en fietspaden. Het vernieuwen van de asfaltlaag is de eerste fase, intussen is het studiebureau bezig met de vernieuwing van de voetpaden in een 15-tal straten", geeft burgemeester Robby De Caluwé aan. De asfaltlaag wordt vernieuwd in de Opperstraat, Melkerijstraat, Terwestvaart, Collemansbrug, Dorpvaart, Moerhofstraat, Spelonckvaart en Korte Damstraat.
</doc>
<doc id="961" genre="news" gender="M">
Inspraakvergadering over nieuwe skatepark
Glabbeek - Op woensdag 12 september om 14u vindt op het gemeentehuis een inspraakvergadering plaats voor de talrijke jonge skaters uit onze gemeente. Tijdens de vergadering zal jeugdschepen Hilde Holsbeeks (Dorpspartij) samen met de skaters voorbeelden van skateparken bekijken en hen aanbevelingen laten doen voor het nieuwe skatepar. Dat komt binnenkort aan de evenementenhal Hangaar 44 aan de Steenbergestraat 44.
</doc>
<doc id="962" genre="news" gender="M">
Op schattenjacht in Laarne
Laarne - Pasar gaat op zondag 16 september op schattenjacht in Laarne. En wat is er leuker dan op avontuur te trekken met de schattenkaart in de hand? Een hedendaagse piraat laat de papieren versie echter voor wat ze was en kiest voluit voor een schattenjacht 2.0 met digitale ondersteuning. Met een GPS-toestel in de hand ga je op zoek naar verstopte aanwijzingen. Een unieke belevenis voor het hele gezin! Meer info op .
</doc>
<doc id="963" genre="news" gender="M">
Kemphanen Cup: wie is beste rugbyclub van de Kempen?
Arendonk - Wat de Champions League is in het Europese voetbal, is de Kempenhanen Cup voor de Kempense rugbyclubs. De strijd om de beste club van de Kempen vindt plaats op de terreinen van RC Pitbulls in Arendonk. Volgens speler-voorzitter Wouter Blockx (28) van rugbyclub Pitbulls in Arendonk is er nog een belangrijk verschil met de Champions League in het voetbal: de Kemphanen Cup is puur vriendschappelijk. Op het veld leveren de tegenstanders een bikkelharde strijd op het scherp van de snee, zij het met respect voor elkaar én voor de scheidsrechter, maar na de match staat iedereen schouder aan schouder om te verbroederen en samen te feesten. De Kemphanen Cup 2018 vindt komende zaterdag plaats op de sportterreinen van Postelboershof in Arendonk. “Wij kregen de organisatie toegewezen omdat we dit jaar ons dertigjarig bestaan vieren”, zegt de jonge clubvoorzitter. “Alle jeugd-, dames- en herenploegen van RC Laakdal, RC 9 Heusden-Zolder en RC Pitbulls doen mee: de 6- tot 12-jarigen voor de middag, jeugd, dames, senioren en veteranen na de middag. ’s Avonds is er in onze feesttent nog een Kempenhanenfuif, met liveoptredens van rockgroepen en deejays.” RC Pitbulls werd vorig seizoen kampioen in zijn reeks en promoveert nu naar de eerste regionale afdeling. Dat komt overeen met de vierde klasse op landelijk niveau. De Arendonkse rugbyclub zit meer dan ooit in de lift en is de voorbije jaren fenomenaal gegroeid. “Zes jaar geleden, toen ik begon als voorzitter, hadden we nog maar dertig leden. Vandaag zijn we met 140. Wij waren vorig jaar de snelst groeiende rugbyclub in Vlaanderen”, zegt Wouter Blockx trots. Of het plafond daarmee bereikt is? “Nee, want wij hebben zelfs de ambitie om tussen dit en twee jaar 200 tot 250 leden te hebben en zo een van de grootste clubs van het land te worden. We krijgen daarvoor ook ondersteuning van de Vlaamse rugbybond. Twee vaste medewerkers van de bond helpen ons bij de verdere uitbouw van onze club en de opmaak van een beleidsplan.”
</doc>
<doc id="964" genre="news" gender="M">
Kemphanen Cup: wie is beste rugbyclub van de Kempen?
Volgens speler-voorzitter Wouter Blockx (28) van rugbyclub Pitbulls in Arendonk is er nog een belangrijk verschil met de Champions League in het voetbal: de Kemphanen Cup is puur vriendschappelijk. Op het veld leveren de tegenstanders een bikkelharde strijd op het scherp van de snee, zij het met respect voor elkaar én voor de scheidsrechter, maar na de match staat iedereen schouder aan schouder om te verbroederen en samen te feesten. De Kemphanen Cup 2018 vindt komende zaterdag plaats op de sportterreinen van Postelboershof in Arendonk. “Wij kregen de organisatie toegewezen omdat we dit jaar ons dertigjarig bestaan vieren”, zegt de jonge clubvoorzitter. “Alle jeugd-, dames- en herenploegen van RC Laakdal, RC 9 Heusden-Zolder en RC Pitbulls doen mee: de 6- tot 12-jarigen voor de middag, jeugd, dames, senioren en veteranen na de middag. ’s Avonds is er in onze feesttent nog een Kempenhanenfuif, met liveoptredens van rockgroepen en deejays.” RC Pitbulls werd vorig seizoen kampioen in zijn reeks en promoveert nu naar de eerste regionale afdeling. Dat komt overeen met de vierde klasse op landelijk niveau. De Arendonkse rugbyclub zit meer dan ooit in de lift en is de voorbije jaren fenomenaal gegroeid. “Zes jaar geleden, toen ik begon als voorzitter, hadden we nog maar dertig leden. Vandaag zijn we met 140. Wij waren vorig jaar de snelst groeiende rugbyclub in Vlaanderen”, zegt Wouter Blockx trots. Of het plafond daarmee bereikt is? “Nee, want wij hebben zelfs de ambitie om tussen dit en twee jaar 200 tot 250 leden te hebben en zo een van de grootste clubs van het land te worden. We krijgen daarvoor ook ondersteuning van de Vlaamse rugbybond. Twee vaste medewerkers van de bond helpen ons bij de verdere uitbouw van onze club en de opmaak van een beleidsplan.”
</doc>
<doc id="965" genre="news" gender="M">
Vanavond laatste midweekspeeldag in vierde provinciale B: dit staat er op het programma
Vroenhoven (11) - Herkenrode (9) VROENHOVEN: Reynders (geschorst), Lenaers en Coenegrachts (vakantie) ontbreken. Er is voorbehoud voor Philtjens en Schouteden. HERKENRODE: Sjepelev en G. Voet (rug) zijn onzeker. Jekervallei Sluizen (8) - Velm (13) JEKERVALLEI SLUIZEN: Indro Fontaine en K. Jans zijn out. Kenny Merken is opnieuw fit. VELM: Geen wijzigingen. Diepenbeek B (7) - Bilzen-Waltwilder B (5) DIEPENBEEK B: Van Hoof is met vakantie. Vandenbussche (rug) is twijfelachtig.
</doc>
<doc id="966" genre="news" gender="M">
Mercedes-Benz CLS: sensuele puurheid
Anno 2003 introduceerde Mercedes-Benz met de CLS een compleet nieuw segment: dat van de vierdeurs-coupé. De CLS overtuigde meteen door de elegantie van een coupé te combineren met het comfort en gebruiksgemak van een limousine. De CLS was meteen een schot in de roos. Van de eerste CLS-generatie werden er zo’n 170.000 stuks verkocht. In 2011 introduceerde de Duitse premiumconstructeur de tweede CLS-generatie die drie jaar later werd bedacht met een update. Met de in november vorig jaar op de markt gebrachte derde generatie bouwt Mercedes-Benz voort op de uitstraling en het unieke karakter. Aan de voorzijde springt meteen het voor de Mercedes-Benz coupés kenmerkende diamond-rooster met één enkele lamel in het oog. Het rooster is aan de onderzijde open, op een vergelijkbare wijze als dat van de AMG-GT. De erg vlakke en brede koplampen hebben overigens dezelfde vormgeving als het rooster. In zijaanzicht vallen meteen de geprononceerde, hoge gordellijn evenals de frameloze zijruiten op. Het licht voorover hellende front lijkt bovendien langer door de volledig geïntegreerde motorkap. De vormgeving is gebaseerd op de designfilosofie van sensuele puurheid: het aantal randen en lijn is daarbij flink gereduceerd en de oppervlakken zijn voorzien van fraaie welvingen. Ook typisch CLS zijn zowel de gespierd ogende schouderlijn als de lage achtersteven. Karakteristieke coupé-trekjes zijn de tweedelige achterlichten, de reflectoren in de achterbumper, de positie van de kentekenplaat in de bumper evenals de Mercedes-Benz-ster in het kofferdeksel. Net als de koplampen hebben de led-achterlichten een kristalachtige uitstraling waarbij ze zorgen voor een driedimensionaal effect. Het CLS- interieur kenmerkt zich door strakke basislijnen en zet het elegante koetswerkdesign voort. Het sportief ogende dashboard benadrukt de wagenbreedte, terwijl de aangewende kleurencombinatie zorgt voor een royale ruimtebeleving. De golvende belijning in het interieur strekt zich uit van het dashboard tot de achterportieren, waarbij ze van vorm veranderen ter hoogte van de B-stijlen. Een highlight van de sfeerverlichting zijn de verlichte ventilatiemonden die qua vorm doen denken aan straalmotoren van vliegtuigen. Leuk is ook dat de kleur van die verlichting niet enkel zelf is in te stellen, maar dat deze ook verandert zodra men de temperatuur wijzigt. Blauw als men het kouder wenst en rood als je het warmer wil. Optioneel is een widescreen cockpit leverbaar, waarbij twee 12,3-duim displays met hoge resolutie achter één doorlopend afdekglas zijn geplaatst. In de geheel digitale cockpit kan de informatiecontent door de bestuurder worden geconfigureerd en zodoende worden afgestemd op de persoonlijke voorkeuren en de rijsituatie. Er zijn drie verschillende weergavestijlen: “Classic” en “Sport” gaan prat op een basisstructuur met 2 ronde klokken en “Progressive” heeft één centraal geplaatste ronde klok. Ook ergonomisch laat de CLS zich op geen foutje betrappen, waardoor je blindelings de gewenste functies vindt. Zoals je van Mercedes-Benz mag verwachten is voor de aankleding van het interieur gebruik gemaakt van hoogwaardige materialen en is ook de afwerking voorbeeldig te noemen. Zowel voor-als achterin is het hoogst comfortabel toeven. Tegen meerprijs kan de achterbankleuning in een 40-20-40-verhouding worden neergeklapt, waardoor de 520 liter grote bagageruimte verder kan worden uitgebreid. Vandaag de dag omvat het CLS-motorengamma 4 krachtbronnen: de 3.0 liter benzinestoker( 270 KW/ 367 pk)van de CLS 450 4MATIC, de 2.0 liter-oliestoker( 180 kW/245 pk) van de CLS 300d, de 3.0 liter diesel (210 kW/286 pk) van de 350d 4MATIC en last but not least diezelfde drieliter diesel (250 kW/340 pk) van de CLS 400 4MATIC. Recentelijk hadden we de 210 kW/286 pk rijke CLS 350d 4MATIC bij ons te logeren.Voor de aandrijving ervan zorgt een drieliter-zescilinder goed voor een hoogste koppel van 600 newtonmeter(bij 1200-3200 t/m) en gekoppeld aan een alerte, naadloos schakelende 9-trapsautomaat. Kenmerkend voor de oliestoker zijn onder meer de getrapte verbrandingskommen, de tweevoudige uitlaatgasturbo evenals de variabele kleptiming(CAMTRONIC). Qua prestaties stelt het aandrijfaggregaat geenszins teleur. Zo volstaan voor de 0-100 km/u-spurt slechts 5,7 seconden en wie dat wenst kan op de Autobahn een top van 250 km/u waarmaken. Ook qua brandstofverbruik heeft men met een gemiddelde van 5,6 liter diesel per 100 km(C02-emissie: 148g/km) niet te klagen. Meteen opvallend bij het starten van de diesel is het geluidsarm functioneren. Trek je het portier dicht, dan lijkt de buitenwereld zowaar niet te bestaan. Vanbinnen heerst absolute stilte. Op de achtergrond hoor je enkel heel vaag het geluid van de banden(245-40 R-19 vóór en 275-35 R-19 achter). De CLS heeft een voorwielophanging met vier draagarmen en een achterwielophanging met 5 draagarmen. Een dynamisch afgesteld comfortonderstel met stalen veren behoort tot de standaarduitrusting, al kan optioneel ook worden gekozen voor een Dynamic Body Control-onderstel met een sportieve afstelling en continu variabele demping aan voor-en achteras. Er kan daarbij worden gekozen uit de rijprogramma’s “Comfort”, “Sport” en Sport+”. Eveneens tegen meerprijs te bekomen is de luchtvering Air Body Control met doorontwikkelde verstelbare demping. Al wekt het koetswerk associaties op met sportiviteit, toch daagt de CLS je niet echt uit om grenzen op te zoeken. Sportiviteit is bij de vierwielaangedreven CLS 350d ondergeschikt aan comfort. Tot de standaard geleverde veiligheidscomponenten van de CLS behoren onder meer de actieve remassistent, de actieve spoorassistent, de snelheidslimietassistent evenals het inzittendenbeschermingssysteem “Pre-Safe”. Dankzij doorontwikkelde camera-en radarsystemen heeft de nieuwste CLS ook nog eens een beter beeld van de verkeerssituatie. Bovendien wordt voor het eerst gebruik gemaakt van kaart- en navigatiegegevens om het rijgedrag te berekenen. Aan de Mercedes-Benz CLS 350d 4MATIC hangt een prijskaartje van 74.173 euro
</doc>
<doc id="967" genre="news" gender="M">
Gps-tracker voor huisdier populair, maar Dierenbescherming ziet ook nadelen
Honden en katten krijgen steeds vaker een gps-tracker aan de halsband bevestigd. Uit een rondgang bij grote webshops, hondenverenigingen en hondenuitlaatservices blijkt dat deze chips populairder worden. In 2017 raakten in Nederland bijna 78.000 huisdieren vermist. Katten (38.000) en honden (5000) kwamen het vaakst niet thuis. "Ruim de helft van de vermiste dieren keert terug bij de eigenaar", concludeert Stichting Amivedi, een organisatie die zich inzet voor vermiste en gevonden huisdieren, op basis van de eigen databank. Bij weggelopen honden ligt dat percentage een stuk hoger: van 94 procent wordt het baasje gevonden. "Dat komt voornamelijk doordat een chip en bijbehorende registratie verplicht zijn voor honden", zegt Dik Nagtegaal van de Dierenbescherming. "De gps-tracker voor honden kan een goede aanvulling zijn op die chip. Er worden namelijk meer honden dankzij een gps-tracker teruggevonden. Het is eigenlijk net zoiets als de mogelijkheid op je telefoon om te zien waar die zich bevindt." Webwinkel Bol.com ziet de afgelopen weken bijna een verdubbeling in het aantal verkochte gps-trackers. "Dat is ten opzichte van het begin van 2018", zegt de winkel. Ook bij dierenwinkel Pets Place zien ze een flinke stijging. "In augustus introduceerden wij een gps-tracker in onze webshop. Vorige maand verkochten we er in totaal 330. De afgelopen vijf dagen hebben we al zeventig trackers verkocht." Volgens Nagtegaal van de Dierenbescherming is de stijging te verklaren door een behoefte aan gemoedsrust bij eigenaren. "Net zoals je dat niet wilt met je kind, wil je de hond of kat ook niet kwijt zijn. Mensen hechten steeds meer aan hun huisdier." Pets Place vult aan: "Gps-trackers zijn de laatste tijd lichter en goedkoper geworden. Ook zijn ze makkelijker verkrijgbaar en bieden bijhorende apps steeds meer inzichten." Toch is de Dierenbescherming niet laaiend enthousiast over de apparaatjes. Nagtegaal: "Het zijn kwetsbare spullen. Dieren kunnen de gps-tracker verliezen en daarnaast is de batterijduur beperkt. Met name voor katten zijn de trackers nog best zwaar om de nek. Katten zijn dieren die zich vaak door kleine kiertjes manoeuvreren en met een tracker is er een grotere kans dat ze ergens blijven haken. Deze nadelen zijn momenteel nog niet te voorkomen."
</doc>
<doc id="968" genre="news" gender="M">
32 vreemdelingen opgepakt in haven Moerdijk
De politie in Moerdijk heeft al langer last van ‘inklimmers’. De burgemeester vraagt het Rijk om meer mankracht en materiaal. In Moerdijk zijn woensdag 32 vreemdelingen staande gehouden door de Koninklijke Marechaussee en de politie. Dat meldt de gemeente. Het gaat om 25 verstekelingen uit Eritrea en zeven migranten uit Albanië.
</doc>
<doc id="969" genre="news" gender="M">
De eurocrisis en de kredietcrisis, nog maar het begin?
Jan Maarten Slagter is directeur van het International Bureau of Fiscal Documentation. Dit artikel is een voorpublicatie uit Crisislogboek, Eigenzinnig verslag van tien jaar financiële crisis , dat in september verschijnt bij Het Spectrum.
</doc>
<doc id="970" genre="news" gender="M">
Succes bij depressie wel meetbaar
Gezondheidszorg  Ggz-instellingen die aangesloten zijn bij Menzis krijgen in de toekomst meer geld voor hun depressiebehandelingen naarmate die betere resultaten opleveren. Zo gaat de verzekeraar vastleggen of patiënten een klachtenvermindering ervaren, of hun kwaliteit van leven vooruit gaat en of zij op enig moment na hun behandeling toch weer hulp vragen. Alleen behandelingen van korter dan een jaar komen in aanmerking. Het kabinet staat positief tegenover het plan.
</doc>
<doc id="971" genre="news" gender="M">
Damage control-operatie heeft volgens Blok goed gewerkt
Politiek rel Het ministerie van Buitenlandse Zaken zette in juli een diplomatieke reddingsoperatie op touw om de schade van de uitspraken van minister Blok te beperken. Die is geslaagd, maakte Blok vandaag bij het debat in de Tweede Kamer duidelijk. Minister Stef Blok (Buitenlandse Zaken, VVD) heeft geen signalen ontvangen dat relaties met andere landen verstoord zouden zijn als gevolg van zijn veelbesproken uitspraken over de multiculturele samenleving. Hij zei dit in het debat met de Tweede Kamer. Alleen met Suriname is nog sprake van moeizame verhoudingen, maar de relatie met dat land is al langer ingewikkeld, aldus de minister.
</doc>
<doc id="972" genre="news" gender="F">
Hoe warm was het in jouw woonplaats toen je geboren werd? En nu?
In de interactieve productie van The New York Times kun je opzoeken hoe de temperatuur zich in jouw woonplaats ontwikkelt. Van je geboorte tot na je dood. Geboren in Maastricht en 48 jaar oud? Dan was het in je geboortejaar maar één dag 32 graden of warmer. Maar als je over een jaar of dertig achter de geraniums zit, zou het zomaar eens kunnen dat je jaarlijks vijf tropische dagen meemaakt. Aan het einde van de eeuw kan Maastricht zelfs elf keer per jaar verrast worden door extreem hoge temperaturen.
</doc>
<doc id="973" genre="news" gender="M">
Vriendenkring De Nauwe Band op zoek naar vrijwilligers voor Plantjesweekend
Temse - Al 24 jaar organiseert Vriendenkring De Nauwe Band het plantjesweekend voor Kom Op Tegen Kanker in Temse. Dit jaar is men op zoek naar enkele vrijwilligers die het weekend van 14/15 september enkele uurtjes vrij hebben. "Door vakantie en vrijwilligers die afhaken zitten wij dit jaar een beetje krap aan medewerkers", aldus Rudy Bredael van de Nauwe Band. "Tijdens het Plantjesweekend staan we ook dit jaar aan diverse supermarkten in Temse om azaleas aan de man of vrouw te brengen. Wie zijn of haar steentje willen bijdragen aan het Plantjesweekend en zo samen met ons de strijd willen aanbinden tegen deze verschrikkelijke ziekte, zullen wij met open armen ontvangen." Wie een paar uur vrij is op vrijdag 14 en/of zaterdag 15 september en zijn beste glimlach wil voorzetten om samen met ons azalea’s te verkopen voor Kom Op Tegen Kanker kan een seintje geven bij Rudy Bredael via 0479/68.13.34 of mail: rudy.bredael@skynet.be Alvast bedankt in de naam van Kom Op Tegen Kanker !
</doc>
<doc id="974" genre="news" gender="M">
Tuinafval vat vuur bij Oostends bedrijf
Oostende - De brandweer werd woensdagmorgen opgeroepen voor een buitenbrand op de terreinen van de firma De Bree Solutions langs de Klokhofstraat. Het ging om een berg tuinafval dat vuur vatte door zelfontbranding. De brand was zo hevig dat de vlammen duidelijk zichtbaar waren op de autosnelweg E40/A10 tussen Oostende en Jabbeke. De brandweer had het vuur snel onder controle.
</doc>
<doc id="975" genre="news" gender="F">
Commotie op steungroep voor Theo Francken: “Tsjoektsjoek, musulman, ga terug naar je land”
Krishna Regmi (45), ex-vluchteling uit Nepal en op 14 oktober kandidaat voor N-VA Grobbendonk-Bouwel, is geschrokken van de racistische reacties die hij als beheerder van de Facebookpagina ‘Wij steunen Theo Francken’ krijgt na het posten van zijn eigen verkiezingsaffiche op de pagina. Van “musulman” tot “tsjoek­tsjoek”: de sneren zijn niet mals. “Gelukkig waren er ook evenveel bemoedigingen.” In Grobbendonk en omgeving kennen de sushiliefhebbers Krishna Regmi van zijn restaurant Okinawa Sushi in de Leopoldstraat. Voor het raam staan rode geraniums, typisch Vlaams. Krishna en zijn vrouw zijn prima geïntegreerd sinds hun vlucht naar België in 2003, toen een half miljoen jonge Nepalezen hun land verlieten tijdens de spanningen tussen de communistische maoïsten en de regering. Een van hun kinderen werd in Nepal geboren, de jongste twee in Vlaanderen.
</doc>
<doc id="976" genre="news" gender="M">
Kritiek VS op Nederland: informatie na aanslag kwam te laat
Den Haag - De Nederlandse inlichtingendiensten hadden ’meer en sneller’ informatie moeten delen met hun Amerikaanse collega’s over de Afghaan Jawed S, de verdachte van de terreuraanslag op station Amsterdam Centraal. Daarmee hadden de diensten gezamenlijk een beter beeld van de dader kunnen hebben en eerder kunnen weten of er nog meer aanslagen op handen konden zijn. Dat zegt de Amerikaanse ambassadeur in Nederland Pete Hoekstra. „Het lijkt erop dat de Afghaanse terreurverdachte als eenling heeft gehandeld”, zegt Hoekstra. „Maar als het een meer ingewikkelde aanslag was geweest, met meer daders en opeenvolgende acties verspreid over meer dagen, dan heb ik zo mijn zorgen.” Volgens hem is de respons uitgebreid bij de ambassade geëvalueerd en zullen de Amerikaanse veiligheidsdiensten dat ook doen samen met hun Nederlandse collega’s. „We hebben veel dingen heel goed gedaan. De families zeggen niet voor niets dat ze onder de indruk waren van de reactie van de politie, de mensen op het station, de medische assistentie, van de chirurg en de verpleegkundigen. Een deel van het systeem werkt heel goed. Tegelijkertijd kun je vaststellen dat er dingen misschien anders hadden gemoeten.” Volgens Hoekstra was vooral informatie over de 19-jarige Afghaanse verdachte van de aanslag Jawed S. nuttig geweest voor de Amerikanen. „Wij hadden die info in onze databases kunnen stoppen en misschien bepaalde vragen kunnen beantwoorden. Als hij uit Afghanistan komt, weten we dan wie hij echt is? Zijn we hem daar tegengekomen? Die informatie kan belangrijk zijn om te bepalen of hij deel van een netwerk is en welke. Die info hebben we snel nodig. Informatie over terroristen raakt nu eenmaal heel snel gedateerd.” Pete Hoekstra, de Amerikaanse ambassadeur in Nederland. Ⓒ ANP Hoekstra zegt nog niet te weten of Jawed S. bij de Amerikaanse diensten bekend was. Als verklaring voor het ’gat’ in de informatiedeling noemt hij het feit dat er „al veertien jaar geen jihadistische terreuraanslag in Nederland is geweest”, afgezien misschien van de „verwarde man” die afgelopen mei in Den Haag drie mensen neerstak. „We weten wat de protocollen zijn en wat we moeten doen. Nu we ze eenmaal moeten gebruiken, vragen we ons af: is dit wel goed genoeg?” Hoekstra benadrukt dat hij lof heeft voor de respons van de Amsterdamse politie en dat de VS een uitstekende band heeft met de Nederlandse inlichtingenwereld. Bij de aanslag raakten twee Amerikanen gewond. Ze bevinden zich nog in een ziekenhuis in Nederland. Hun toestand gaat volgens de ambassadeur vooruit.      .
</doc>
<doc id="977" genre="news" gender="F">
Om zes uur sporten  en huiswerk,  dat haal je niet
Schoolstress  Steeds meer scholieren ervaren druk door hun schoolwerk. „Doordeweeks heb ik maar een paar uurtjes vrije tijd.” Wie was Napoleon nou ook alweer? De nacht voor een toets kunnen dat soort vragen opeens opkomen in bed, vertelt tweedeklasser Joep Meinema (13). „Dan denk ik ‘oh nee ik weet het niet meer’ en dan ga ik tot best laat leren. Mijn ouders weten dat niet. De volgende dag ben ik heel moe en heb ik geen zin om die toets te maken.”
</doc>
<doc id="978" genre="news" gender="M">
Feestelijke Noordergrensrit leidt naar Nederland
Ravels - WTC Power-Bikers uit Ravels bestaat 25 jaar. De 125 clubleden, onder wie ook vijftig vrouwen, vieren zondag hun jubileum met een feesteditie van de Noordergrensrit: een van de mooiste veldtoertochten in de Kempense grensstreek. Helemaal zoals de naam het zegt, loopt het parcours van de Noordergrensrit over de mooiste zand- en bospaden aan beide kanten van de grens in de Noorderkempen en in Noord-Brabant. Er worden meer dan vijfhonderd deelnemers uit België en Nederland verwacht. Zij kunnen kiezen uit vijf omlopen van 30 tot 65 kilometer. Starten kan tussen 8u en 10.30u aan sporthal ’t Molenslop in Weelde (Ravels). Meer info vind je op de website .
</doc>
<doc id="979" genre="news" gender="M">
Nathalie Meskens krijgt in haar woonplaats zaal niet vol voor ‘Motown’-programma
Er kunnen nog gemakkelijk 200 fans bij. Tickets kunnen tot zaterdagavond gekocht worden voor 20 euro en 16 euro voor wie over een lokale vrijetijdspas beschikt. Misschien heeft de tegenvallende verkoop te maken met het feit dat Meskens eind mei al eens kwam zingen in Schilde en toen deed ze dat zelfs gratis. Overigens zijn er ook nog ruim tweehonderd tickets te koop voor het concert van die andere populaire jongens en meisjes op zondagnamiddag, de Ketnetband.
</doc>
<doc id="980" genre="news" gender="M">
Schotense jongeren richten eigen studentenclub op: “Niemand komt aan Vaartkantje”
Na de Limburgers, West-Vlamingen en Nederlanders hebben nu ook de studenten uit Schoten hun eigen vereniging. “Niemand komt aan Vaartkantje”, brullen de oprichters met een fameuze knipoog naar de leuze uit de populaire Nederlandse cultfilm . Voor wie de leeftijd van 18 jaar bereikt heeft, valt in Schoten niet echt veel te beleven. Dat zwarte gat willen Jelmer Snoeys, Yannick Janssens en Robin de Clercq inkleuren met de oprichting van een heuse Schotense studentenvereniging. Er zijn in Schoten geen hogescholen, laat staan universiteiten, maar vele honderden jongeren trekken binnenkort opnieuw dagelijks naar Antwerpen, Gent, Brussel of Leuven met de ambitie om er een diploma te halen.
</doc>
<doc id="981" genre="news" gender="M">
Feestelijke Noordergrensrit leidt naar Nederland
Helemaal zoals de naam het zegt, loopt het parcours van de Noordergrensrit over de mooiste zand- en bospaden aan beide kanten van de grens in de Noorderkempen en in Noord-Brabant. Er worden meer dan vijfhonderd deelnemers uit België en Nederland verwacht. Zij kunnen kiezen uit vijf omlopen van 30 tot 65 kilometer. Starten kan tussen 8u en 10.30u aan sporthal ’t Molenslop in Weelde (Ravels). Meer info vind je op de website .
</doc>
<doc id="982" genre="news" gender="M">
Janine Bischops: “Ik ben een oud wijveke maar ik doe het zo graag!”
Ze is 75 en is eigenlijk aan rusten toe, maar nooit zat de agenda van Janine Bischops zo vol. Momenteel stoomt ze zich klaar voor de première van de ‘two women show’ ‘Bischops en De Ridder’ komende zondag. “Twee wijven op scène, dat zal vonken geven”, verzekert Janine. “Na Thuis dacht ik dat het gedaan was voor mij. Maar nog nooit in mijn carrière deed ik zoveel dingen tegelijk als nu”, bedenkt de populaire actrice tijdens een momentje pauze in het Antwerpse theater Elckerlyc, waar ze in volle voorbereiding is voor Bischops & De Ridder. “Ik neem wat te veel hooi op mijn vork en ben oververmoeid. Daarom raak ik ook niet van die vast zittende verkoudheid af. Mijn dokter zegt dat ik moet rusten.
</doc>
<doc id="983" genre="news" gender="M">
Trump en Witte Huis vallen reputatie Woodward aan
WASHINGTON - Het boek Fear is ’complete fictie’ en auteur Bob Woodward heeft een ’geloofwaardigheidsprobleem’. Zo reageert de Amerikaanse president Donald Trump op de eerste onthullingen uit het spraakmakende boek dat volgende week uitkomt. Fear schetst het beeld van een president die amper functioneert, en die door zijn gefrustreerde staf niet serieus wordt genomen en soms zelfs wordt tegengewerkt.
</doc>
<doc id="984" genre="news" gender="M">
Zeker 20 doden bij aanval op sportclub Kabul
De zelfmoordaanslag vond plaats in een sportcentrum van een worstelvereniging in een overwegend shi’itische buurt in de Afghaanse hoofdstad. Bij een zelfmoordaanslag in een sportclub in de Afghaanse hoofdstad Kabul zijn woensdag zeker twintig mensen om het leven gekomen. Tevens vielen er zeventig gewonden, melden overheidsfunctionarissen aan persbureau Reuters.
</doc>
<doc id="985" genre="news" gender="M">
Jupiter heeft bizar magnetisch veld
Sterrenkunde Het magnetische veld van Jupiter blijkt anders dan dat van alle andere planeten. Mogelijk is de metallische waterstofkern gelaagd. Onderzoek van het magnetische veld van Jupiter heeft een bijzondere ontdekking opgeleverd. Er blijkt een groot verschil te bestaan tussen het noordelijk en het zuidelijk halfrond van de planeet. Daarin onderscheidt Jupiter zich van de overige planeten van ons zonnestelsel. Wetenschappers staan voor een raadsel.
</doc>
<doc id="986" genre="news" gender="M">
President Guatemala weert corruptie-aanklager VN
Guatemala  Een door de VN gesteunde commissie die de grote straffeloosheid in Guatemala aanpakt, wordt door de regering het werk almaar lastiger gemaakt. Een langlopend conflict tussen de Guatemalteekse regering en de door Verenigde Naties opgezette Commissie tegen Corruptie en Straffeloosheid in het Midden-Amerikaanse land is deze week geëscaleerd. President Jimmy Morales gaf dinsdag opdracht om de hoofdaanklager van de internationaal veelgeprezen VN-commissie de toegang tot het land te ontzeggen. Deze Iván Velásquez bevond zich op dat moment in New York, voor overleg op het VN-hoofdkantoor.
</doc>
<doc id="987" genre="news" gender="F">
Suu Kyi verraadt de pers op wie ze zo lang steunde
Toen de rechter in het koloniale gebouw van roodbruine baksteen op 27 augustus de Reuters-journalisten Wa Lone en Kyaw Soe Oo tot zeven jaar gevangenisstraf veroordeelde, dacht Aye Aye Win aan haar vader. De journalistieke veteraan zou zich omdraaien in zijn graf nu de persvrijheid in Myanmar een mokerslag kreeg uitgedeeld. Als meisje maakte ze mee hoe hij regelmatig naast zijn telex sliep en de toewijding aan zijn vak met drie detenties moest bekopen. Hij werkte dertig jaar bij persbureau AP en inspireerde niet alleen zijn dochter, maar ook talloze anderen in het land om in zijn voetsporen te treden, hoe hachelijk dat beroep ook was. Minka Nijhuis is freelance journalist en auteur. Ze bericht al ruim 25 jaar over Myanmar en interviewde Aung San Suu Kyi meerdere keren. Voor haar boek ‘Birma, land van geheimen’ won ze in 2010 de Bob den Uyl Prijs. Vorig jaar ontving ze voor haar oeuvre en de aandacht voor mensenrechten in haar verslaggeving vanuit conflictgebieden de Prijs van het Vrije Woord.
</doc>
<doc id="988" genre="news" gender="M">
Open Monumentendag ook in Zelzate
Zelzate - Onder impuls van de cultuurraad neemt ook de kanaalgemeente deel aan dit nationale initiatief. Ondanks de industrialisering is niet alles van het patrimonium verloren gegaan. Daarom is er op zondag 9 september van 10.00 tot 17.00 uur een fiets- en wandelroute voorzien langs 20 belangrijke gebouwen. Een extraatje zijn de vier stopplaatsen met tentoonstelling en mogelijkheid om iets te drinken. De start is in café Regina op de Grote Markt, waar ook de gratis brochure ter beschikking is. Cultuurhuis ’t Klooster in de Kerkstraat is ondertussen gekend. De vier musea zijn open en er loopt een tentoonstelling over militair materiaal. PC Sint-Jan-Baptist stelt Oud Zelzate tentoon aan de hand van prentbriefkaarten. Op Den Boot in de jachthaven zijn er miniatuurzeilschepen te bewonderen en enige nostalgie van het stoomschip Phenol. Kortom, de ideale dag om een toerist te spelen in eigen gemeente.
</doc>
<doc id="989" genre="news" gender="M">
Landries afgesloten voor asfalteringswerken
Erpe-Mere - Ingevolge asfalteringswerken wordt Landries te Aaigem afgesloten vanaf donderdag 6 september Onder voorbehoud van gunstige weeromstandigheden worden volgende werken uitgevoerd: Op donderdag 6 en vrijdag 7 september gebeuren voorbereidende werken ter hoogte van Landries nr. 19 en zal de rijweg afgesloten worden. Plaatselijk verkeer is toegelaten, langs beide zijden van Landries tot nr. 19. Op woensdag 12 september zal men de rijweg affrezen en op woensdag 19 september opnieuw asfalteren. Op deze 2 data wordt Landries afgesloten voor alle verkeer vanaf de Hollestraat tot net voor Sprinkel. Een wegomlegging wordt voorzien langs Hollestraat, Langemunt, Kortemunt en omgekeerd.
</doc>
<doc id="990" genre="news" gender="M">
Mooi versierde speelplaats verwelkomde de kinderen in Sint-Franciscusschool Burst
Erpe-Mere - In de Sint-Franciscusschool Burst wisten de kinderen niet waar ze het hadden. Ze werden namelijk verwelkomd door een reeks kleurrijke meisjes en jongens die de nieuw geverfde muur van de speelplaats opvrolijkten. "Na het bekijken van al dat moois, hadden onze kapoenen nadien geen seconde tijd om zich te vervelen. In het kader van het jaarthema van ‘Techniek en Wetenschap’, slaagden de professoren van dienst er maar niet in hun proefjes tot een goed einde te brengen omdat hun proefjesboek stuk was. Gelukkig waren alle kinderen paraat en hielpen ze mee om in de klas elk een proefje uit te voeren. En zo konden we op het einde van de dag een nieuw proefjesboek samenstellen" aldus juffen Sofie Vettenburg en Sylvia Caestecker.
</doc>
<doc id="991" genre="news" gender="M">
Projectontwikkelaar vindt Antwerpen te braaf: “We moeten een pak hoger durven bouwen”
Projectontwikkelaars zijn in Antwerpen vaak kop van Jut. Zeker wanneer het gaat om hoogbouw in de stad, krijgen ze de wind meestal van voren. “Maar we móéten hoger gaan bouwen”, zegt Philippe Janssens, CEO van Immpact. “Drie verdiepingen moet het minimum zijn, maar liefst veel hoger.” Antwerpen heeft een snikhete zomer achter de rug. Tijdens de hittegolf was het gemiddeld drie graden warmer in de Scheldestad dan elders in de provincie. Volgens Philippe Janssens, CEO van projectontwikkelaar Immpact, zal dat alleen maar verergeren als we op het vlak van stadsontwikkeling zo “braaf” blijven. “Beleidsmakers in onze steden moeten dringend meer rekening gaan houden met het veranderende klimaat”, stelt Janssens.
</doc>
<doc id="992" genre="news" gender="M">
Verf met chroom-6 voor meer overheidsvastgoed gebruikt
Dat schrijven minister Bruins en staatssecretaris Van Ark in een Kamerbrief. Betrokken personeel is ingelicht. Meer overheidsgebouwen zijn behandeld met verf waar de schadelijke stof chroom-6 in zit. Dat laten minister Bruins (Volksgezondheid, VVD) en staatssecretaris Van Ark (Sociale Zaken en Werkgelegenheid, VVD) woensdagavond namens diverse ministeries weten in een Kamerbrief.
</doc>
<doc id="993" genre="news" gender="M">
Ambassade Paraguay na vier maanden alweer weg uit Jeruzalem
Israël haalt als tegenmaatregel zijn ambassadeur uit Paraguay terug en sluit de ambassade in Asuncion voorlopig. Slechts vier maanden na de opening verhuist Paraguay zijn Israëlische ambassade van Jeruzalem terug naar Tel Aviv. Dat heeft de minister van Buitenlandse Zaken van het Zuid-Amerikaanse land woensdag bekendgemaakt. Volgens persbureau Reuters hebben de Palestijnen druk uitgeoefend op de Paraguayaanse regering.
</doc>
<doc id="994" genre="news" gender="M">
Eieren
Ons huis was ’s nachts bekogeld met eieren. De verleiding was groot om het persoonlijk op te vatten, maar we hoefden ons niets te verbeelden: het was geen aanslag op de persvrijheid, maar gewoon dorpse baldadigheid. Gebeurde in alle dorpen in Noord-Holland, niets om je druk over te maken.
</doc>
<doc id="995" genre="news" gender="M">
3+2? Ook meisjes weten het antwoord
‘Vrouwelijke wetenschappers spraken me spontaan aan over het resultaat van onze studie. Omdat ze vinden dat het eindelijk gedaan moet zijn met die automatische aanname dat meisjes slechter zouden zijn in wiskunde.’ Aan het woord is professor Bert De Smedt, verbonden aan de faculteit psychologie en pedagogische wetenschappen van de KU Leuven. Samen met enkele collega’s heeft hij een batterij vier- en vijfjarigen diverse wiskundige proeven voorgelegd. Die varieerden van tellen tot veertig, eenvoudige sommen maken en cijfers herkennen tot een wiskundig spelletje met stripfiguren op een computer. De onderzoekers gaven de kleuters telkens punten. Nadat alle resultaten bij elkaar zijn gelegd, is er een duidelijk resultaat naar boven gekomen: de meisjes die deelnamen aan het onderzoek kwamen er helemaal niet slechter uit dan de jongens. De scores waren ongeveer gelijk. Dat is een verrassing omdat op de lagere school jongens stelselmatig beter scoren in wiskunde. Dat toonde onder meer het Vlaamse peilingsonderzoek naar de eindtermen uit 2016 aan. In de STEM-opleidingen zijn jongens ook oververtegenwoordigd. Maar meisjes zijn dus niet van nature slechter dan jongens in wiskunde, toont het onderzoek van De Smedt en collega’s nu aan. Wat wel een rol speelt in de latere scheefgroei, suggereert de professor, zijn de vaak onbewuste lagere verwachtingen die ouders en leerkrachten voor meisjes hebben. ‘En dat vanuit het stereotiepe beeld dat wiskunde niets voor meisjes zou zijn.’ Hij roept op om bewuster om te gaan met stereotypes, zowel in het onderwijs als in de opvoeding. ‘We moeten de interesse in wiskunde in gelijke mate aanwakkeren bij jongens en meisjes.’ De tests wijzen overigens op een groot verschil tussen de individuele prestaties van vier- en vijfjarigen. De onderzoekers proberen er nu achter te komen wat daar de verklaring voor is. Dat is niet onbelangrijk. De Smedt haalt eerder onderzoek aan waarin wiskundige vaardigheden op jonge leeftijd een goede voorspeller blijken te zijn van de latere sociaaleconomische status.
</doc>
<doc id="996" genre="news" gender="M">
Fons Crynen: volgend jaar  zomerfeesten in de kerk
Berendrecht-Zandvliet-Lillo - Als het van Fons Crynen, voorzitter van fanfare Willen is Kunnen, afhangt worden de zomerfeesten van zijn maatschappij volgend jaar in de kerk van Berendrecht gehouden. "Zowel de mosseldagen als de rommelmarkt", zegt hij. "Wij hebben bij de stadsdiensten al verscheidene vragen ingediend, maar nog geen positief antwoord gekregen. Er wordt wel beloofd dat de kerk zou omgevormd worden tot een concertzaal maar er is klaarblijkelijk nog geen beslissing gevallen ofwel is er geen geld." De mosselfeesten en de concerten van bevriende muziekaatschappijen vonden in de Evenementenhal plaats. Daar was het volgens de voorzitter best gezellig."Maar wij en de Berendrechtenaren willen in eigen dorp zitten". Crynen hoopt dat de kerk tegen volgend jaar in orde en beschikbaar kan zijn. "Dan doen we het ene weekend de mosselfeesten met concerten en het andere weekend de rommelmarkt", besluit hij.
</doc>
<doc id="997" genre="news" gender="M">
Biljanten bruiloft aan de Albertlaan
Hoegaarden - Julien Koekelkoren en Maria Gasia vierden, het gelukwensen van het koninklijk paar én van de schepenen, hun 65ste huwelijksverjaardag. Het briljanten echtpaar trouwde op 5 september 1953. Julien werkte als brouwer in de brouwerij Loriers (Witkop, Dortor, Das...) en nadien ook nog bij Artois in Leuven. Bij Loriers beleefde hij ook de oorlogsjaren. Maria was bediende op het ministerie van Sociale Voorzorg in Brussel. Dat betekende een dagelijkse treinreis, toen nog vanuit het station in Hoegaarden. Ze kregen thuis aan de Koning Albertlaan het bezoek van de schepenen Tom Groeseneken en Hans Decoster: met de wensen van het gemeentebesuur, de medaille van de koning en de koningin en de penning van het provinciebestuur.
</doc>
<doc id="998" genre="news" gender="F">
Jongetje Alan krijgt ode van bestseller-auteur
Geïnspireerd door het lot van de verdronken peuter Alan schreef succesauteur Khaled Hosseini ­ , een korte monoloog die wereldwijd wordt gepubliceerd. De opbrengst van het boek gaat naar UNHCR, het vluchtelingencommissariaat van de VN. Prachtige illustraties, een sobere tekst en een vleugje onzekerheid. Of is het hoop? Dit jaar in juni verdronken honderd vluchtelingen voor de Libische kust, stelt de Afghaanse succesauteur Khaled Hosseini, onder hen drie baby’s nog jonger dan Alan. De beelden van de verdronken baby’s in Libië waren even confronterend, maar de reactie was een stuk lauwer dan in 2015. Waar is ons medeleven gebleven, vroeg hij zich af.
</doc>
<doc id="999" genre="news" gender="M">
AED-toestel in Mechelen-centrum geeft instructies in Frans
Een automatisch externe defibrillator (AED) is een draagbaar toestel waarmee je bij levensbedreigende hartritmestoornissen een elektrische schok kan toedienen. Zo’n toestel hangt ook aan De Zeeridder in de Befferstraat. “Vorige week werd mijn zoon, die spoedarts is, met de mug naar de Befferstraat geroepen. Ter plaatse werd hij geconfronteerd met een toestel dat instructies gaf in het Frans. Voor zijn team is dat geen probleem, maar uiteraard kan dit niet. Iedereen moet ermee kunnen werken”, zegt gemeenteraadslid Magda Van Loon (CD&V). De stad was toen al ingelicht over het incident. Ze heeft de leverancier om uitleg gevraagd. Hij heeft de opdracht gekregen om alle toestellen te controleren en de juiste taal in te stellen. Bevoegd schepen van Welzijn Koen Anciaux spreekt in een reactie van “een schande”. Hij volgt de zaak op. “Want zoiets kan natuurlijk niet en houd je eigenlijk niet voor mogelijk”, zegt hij.
</doc>
<doc id="1000" genre="news" gender="M">
Limburger én wereldburger: Kristof keerde terug naar Japan om zijn dochtertje meer te zien
De lucht is weer helder voor Kristof Smeets in het Japanse Koga. Letterlijk. “Geen schade hier. Het ergste was ver naar het zuiden”, meldt hij woensdag nuchter over tyfoon Jebi, een van de zwaarste die Japan in 25 jaar te verwerken kreeg. Nuchter is hij ook. Geen vraag gaat hij uit de weg. De antwoorden komen rustig. Wat wel past bij een ingenieur. Mocht u met een Toyota rijden, kan het best zijn dat de bekabeling in uw wagen mee ontworpen is door Kristof Smeets. Al was het wel een groot gemis dat hem in 2016 deed terugkeren naar Japan. “Ik ben een job in Japan gaan zoeken om mijn dochter Comachi meer te kunnen zien.” Kristof Smeets had nooit veel gereisd. “Af en toe naar Spanje of Frankrijk.” Tot die ene jobadvertentie in deze krant verscheen. Het is 2005. Het Japanse bedrijf Yazaki Europe uit Opglabbeek zoekt een industrieel ingenieur die ook bereid is om 1 jaar naar Japan te gaan. Kristof Smeets: “Ik was 25. Ik bekeek dat als een unieke kans. Maar één week nadat ik het contract had getekend, bleek dat ik al meteen voor drie maanden naar Japan moest voor een opleiding.
</doc>
<doc id="1001" genre="news" gender="M">
Martin Heylen keert 20 jaar later terug naar de eerste gastvrouw in Ophoven: "Hij is een halve dag gebleven"
De eerste lijn die Martin Heylen twintig jaar geleden trok om voor ‘Man Bijt Hond’ op willekeurige adressen te gaan aanbellen, vertrok in Ophoven en leidde naar Mariakerke. In Ophoven stapte hij naar een huis dichtbij de kerk en daar kwam Els Nijs opendoen. Nu gaat hij er opnieuw naartoe “om te achterhalen wat het leven met de mensen gedaan heeft en wat de mensen met het leven hebben gedaan.” Els Nijs was een alleenstaande vrouw van 43 die bij haar moeder woonde. Ze was buschauffeur, vervoerde werknemers naar en van de Ford in Genk en had een passie voor reizen. “Ik ben daar op mijn 30ste mee begonnen”, vertelt Els.
</doc>
<doc id="1002" genre="news" gender="M">
Timothy Castagne (ex-Genk) dwong in Italië selectie voor Rode Duivels af: “Ik was nooit het toptalent”
Net als Hans Vanaken, Birger Verstraete en zijn oud-ploeggenoot Leandro Trossard is Timothy Castagne voor het eerst geselecteerd voor de Rode Duivels. De 22-jarige rechtsback van Atalanta moet de komende jaren de concurrent worden van Thomas Meunier. “Hij is een voorbeeld, maar achter hem is er een open strijd”, zegt de ex-verdediger van KRC Genk. De Rode Duivels spelen morgen hun oefeninterland tegen Schotland en het zou zomaar kunnen dat Timothy Castagne dan zijn debuut voor de nationale ploeg maakt. “De coach heeft me ook al gesproken over de verwachtingen”, begint de Ardennees. “Ik moet de nummer tien goed in de gaten houden en voor de aansluiting zorgen.” Een offensieve rechtsback dus. In de stijl van Thomas Meunier. “Thomas is een voorbeeld voor mij.
</doc>
<doc id="1003" genre="news" gender="F">
Albanezen en Serviërs vrezen nieuw geweld als landruil Kosovo doorgaat
Wat jarenlang ondenkbaar was in het bevroren conflict tussen Kosovo en Servië, staat nu toch op de agenda: stukken land met elkaar uitruilen, om zo een uitweg te vinden uit de eindeloze impasse tussen beide landen. Vorige week spraken de Servische president Vucic en zijn Kosovaarse collega Thaci voor het eerst publiekelijk over dat plan. Ze willen kijken of het mogelijk is een deel van Kosovo bij Servië te trekken en omgekeerd. Dat kan ertoe leiden dat beide landen op termijn kunnen toetreden tot de Europese Unie. Maar sindsdien heerst er onzekerheid en onrust onder zowel de Serviërs als de Albanezen in Kosovo. In beide gemeenschappen is men bang dat zo'n landruil kan leiden tot nieuw geweld. Ook internationale waarnemers waarschuwen voor de risico's van zo'n etnische opdeling van land. Kosovo scheidde zich in 2008 af van Servië, waarvan het voor de Kosovo-oorlog eind jaren 90 een provincie was. Sindsdien wordt Kosovo door de helft van de wereld, waaronder de meeste EU-landen en de VS, beschouwd als onafhankelijk land. Voor de andere helft van de wereld, waaronder Rusland, China en natuurlijk Servië zelf, is het nog steeds een Servische provincie. Correspondent Mitra Nazar ging naar de Noord-Kosovaarse stad Mitrovica, waar straks mogelijk de nieuwe grens komt te liggen: Het plan is dat Kosovo het noorden aan Servië (terug-)geeft. In ruil daarvoor zal Servië afstand doen van drie zuidelijke gemeenten, waar een Albanese meerderheid woont. In onderstaande slider kun je door de balk heen en weer te bewegen, zien hoe dat nieuwe Kosovo eruit mogelijk uit gaat zien: In Noord-Kosovo is de Servische vlag nooit weggeweest. Hier wordt Servisch gesproken, met Servische dinars betaald en hebben de meeste mensen een Servisch paspoort. De afgelopen paar jaar is hard gewerkt om de Serviërs in Kosovo te laten integreren in het Kosovaarse systeem, maar dat lukte mondjesmaat. "We hebben laten zien dat we niet samen kunnen leven in één land, dus dan moet het misschien maar zo," zegt Milica Andric. Zij hield zich bezig met projecten om Serviërs en Albanezen in de stad Mitrovica dichter bij elkaar te brengen, maar merkte dat het proces van verzoening moeizaam ging. Er is nog veel wantrouwen tussen beiden, zegt ze. "We blijven worstelen met negatieve gevoelens jegens elkaar en we weten niet hoe we in het reine moeten komen met het verleden. Dat geldt voor beide gemeenschappen." Als de plannen voor opdeling doorgaan, dan wordt de Ibar-rivier in Mitrovica de nieuwe grens tussen Servië en Kosovo. De rivier vormt nu al de barrière tussen de Serviërs en de Albanezen, die in het zuiden wonen. Ze komen nauwelijks aan elkaars kant van de stad. Het probleem ligt bij de minderheden aan beide kanten. Het grootste deel van de Servische Kosovaren woont niet in het noorden, maar verspreid over het zuidelijke deel van Kosovo. In dorpen, enclaves eigenlijk, rond Servische orthodoxe kloosters en kerken. Plekken die Serviërs als de wieg van hun cultuur en religie zien. Wat gebeurt er met die Servische minderheid in Albanees Kosovo en met het cultureel erfgoed na zo'n opdeling? Pater Sava Janjic is een van de grootste critici van het plan. "Dit leidt opnieuw tot het creëren van etnisch zuivere gebieden op de Balkan. Dat was ook het doel van nationalistische politici in begin jaren 90, toen ze begonnen Joegoslavië op te breken. En we weten allemaal hoe dat is afgelopen." Hij is zichtbaar aangedaan. Tijdens de Kosovo-oorlog deed zijn klooster dienst als onderduikplek voor vluchtelingen. Zowel Serviërs als Albanezen waren er welkom, iets waar hij trots op is. Nu waarschuwt hij voor de gevolgen van zo'n etnische opdeling. "We moeten in Kosovo een manier vinden om samen te leven. Dat hebben we eeuwenlang gedaan, christenen en moslims. Dit gaat niet over aantallen, over hectares of vierkante meters, dit gaat over levende mensen." Aan de andere kant zullen de Albanezen niet zomaar accepteren dat ze een stuk van hun land, het noorden, moeten afstaan. Zij vrezen op hun beurt voor de veiligheid van de Albanese minderheid in Noord-Kosovo. Edis Hajrullahu groeide op in een flat aan de noordkant van de Ibar en hij woont zonder veel problemen tussen de Serviërs. Maar hij vreest dat de sfeer anders wordt als zijn flat straks opeens niet meer in Kosovo, maar in Servië staat. "Je bent vandaag in Kosovo en morgen zeggen ze: dit is Servië? Nee, dat is niet oké," zegt hij. "Te veel mensen zijn voor dit land gestorven. Dan kun je niet opeens zeggen: we geven een stuk weg, we gaan de grenzen verplaatsen. Dit is voor niemand goed, dit kan leiden tot een nieuwe oorlog." Herinneringen aan de Kosovo-oorlog van 1999 zijn nog te vers, zegt ook Nuradin Rama, een gepensioneerde Albanees uit Zuid-Mitrovica. "Slobodan Milosevic kwam hier toen met wapens, en nu willen de Serviërs ons land met de pen afnemen. Dit is niet acceptabel." De internationale gemeenschap is verdeeld over de plannen. De Duitse bondkanselier Merkel sprak zich ferm uit tegen het idee van opdeling omdat het "oude wonden kan openrijten". Maar de veiligheidsadviseur van de Amerikaanse president Trump gaf te kennen dat de VS territoriale veranderingen niet uitsluit. Vrijdag ontmoeten de Servische en de Kosovaarse president elkaar weer voor een nieuwe ronde van onderhandelingsgesprekken. Naar verwachting wordt het plan voor landuitruil daar besproken.
</doc>
<doc id="1004" genre="news" gender="F">
Fractievoorzitters Den Haag zien geen grond voor onderzoek na zelfmoord Dille
DEN HAAG - De fractievoorzitters van Den Haag zien op dit moment geen grond voor een eigen onderzoek naar aanleiding van de zelfmoord van collega-raadslid Willie Dille. Wel roepen zij iedereen op die mogelijk nieuwe informatie heeft om dit te delen met politie en justitie. Dit schrijven de fractievoorzitters woensdag in een gezamenlijke verklaring. Vandaag zijn de fractievoorzitters van vrijwel alle partijen, op de PVV na, in de Haagse gemeenteraad voor de eerste keer samengekomen om te spreken over de dood van collega-raadslid Willie Dille. Dille pleegde begin augustus zelfmoord. Voorafgaand hieraan postte zij een filmpje op Facebook waarin zij verklaarde verkracht te zijn door een groep moslims. Tijdens de fractievoorzittersvergadering zijn emoties gedeeld, vragen gesteld en waar mogelijk beantwoord. Deze plenaire bijeenkomst volgde op individuele gesprekken die de burgemeester de afgelopen weken met alle 15 fractievoorzitters afzonderlijk heeft gevoerd. Mede door de eerdere verklaring van de driehoek – Openbaar Ministerie, politie en gemeente – waarin het OM meldde onvoldoende aanknopingspunten te hebben om nader onderzoek te verrichten, hebben de fractievoorzitters besloten dat er geen grond is voor een eigen onderzoek. PVV-fractievoorzitter Karen Gerbrands pleitte in de Telegraaf van woensdag voor een justitieel onderzoek, omdat er volgens Dille foto’s waren gemaakt tijdens de verkrachting. ’Het feit dat gezien de tragische gebeurtenissen niet alle vragen meer kunnen worden beantwoord, is wrang en onbevredigend’, schrijven de fractievoorzitters. ’Tegelijkertijd is het besef er dat dit helaas niet anders is, wanneer iemand uit het leven stapt.’ De fractievoorzitters willen zich nu eerst richten op een waardige herdenking van Willie Dille tijdens de gemeenteraadsvergadering van 20 september.    .
</doc>
<doc id="1005" genre="news" gender="M">
Denen moeten het doen met amateurs
Voetbal Door een conflict tussen internationals en de bond oefende Denemarken vanavond met amateurs tegen Slowakije. De ploeg verloor met 3-0. De één studeert in Kopenhagen informatica, de ander verdient wat bij met baltrucjes op YouTube. De één verkoopt kranten, de ander werkt parttime in een magazijn. Eén van hen omschrijft zich op zijn Instagram als ‘liefhebber van geroosterd varkensvlees’, anderen hebben er foto’s van verkleedpartijen en grote glazen bier. Ze waren allemaal, in ieder geval voor even, topvoetballers. Omdat het niet anders kon. Deense volkshelden in tijden van nood, redders van het vaderland.
</doc>
<doc id="1006" genre="news" gender="M">
Het verborgen racistische karakter van rechtse studentenclub Schild en Vrienden: “Deel nooit screenshots uit deze groep”
De rechtse jongerenbeweging Schild & Vrienden zet zich naar eigen zeggen in voor een Vlaanderen dat gebaseerd is op traditionele waarden en normen. Maar een onderzoek van hun duizenden geheime berichten op Facebook door het VRT-programma Pano laat een racistische en antisemitische organisatie zien die het geweld niet schuwt en die in verenigingen infiltreert.  De rechtse jongerenbeweging Schild & Vrienden zet zich naar eigen zeggen in voor een Vlaanderen dat gebaseerd is op traditionele waarden en normen. Maar een onderzoek van hun duizenden geheime berichten op Facebook door het VRT-programma Pano laat een racistische en antisemitische organisatie zien die het geweld niet schuwt en die in verenigingen infiltreert. De groep werd ontmaskerd door het VRT-programma . Een halfjaar lang volgde reporter Tim Verheyden met een kleine camera student Dries Van Langenhove en zijn organisatie Schild & Vrienden. Een jongerenvereniging die pas vorig jaar is opgericht, maar hoge ogen gooit omdat haar boodschap van een “weerbare” jeugd in een zuiver Vlaanderen erg lijkt aan te slaan. De vereniging is bijzonder actief op sociale media, en wist zich op korte tijd ook in te werken in enkele Vlaamse instellingen. Maar wat oprichter Dries Van Langenhove niet wist, is dat de VRT kon meelezen in de geheime Facebookgroep van Schild & Vrienden en daarna in een chatgroep op Discord, een sociaal medium dat vooral bij gamers populair is en waarin een kerngroep van ongeveer 190 leden met elkaar communiceerde. In totaal monitorde VRT 67.000 berichten. En die blijken wel heel ver te staan van de “waarden en normen” die Schild & Vrienden propageert. Hitler en hakenkruisen De duizenden berichten op de geheime pagina blijken te bulken van het racisme. Bij de video van een uitgehongerd zwart jongetje bijvoorbeeld is een liedje gemonteerd: (het kan me niet schelen), . In andere berichten gaat het over “luie tyfusneger”, “vrouwelijke makakken” of moslims als terroristen. Opvallend zijn de vele verwijzingen naar het nazisme, met zelfs een fotomontage van Dries Van Langenhove als Hitler. Ook de jodenhaat in de berichten is stuitend. De foto van een “joodse Rolex” bijvoorbeeld heeft een gasmeter in de plaats van een wijzerplaat, en er wordt gespot met de concentratiekampen. Een opvallende post komt van een lid dat zich voor N-VA kandidaat heeft gesteld voor de gemeenteraadsverkiezingen in Aalst, en stemmen ronselt via een fotomontage in nazi-uniform. De VRT onthulde naar eigen zeggen bewust niet de identiteit van de N-VA’er. Dat al die berichten niet onschuldig zijn, lijkt ook leider Dries Van Langenhove te beseffen. Op een bepaald moment stuurt hij naar leden uit de besloten groep: “Nooit screenshots delen uit deze groep. Nooit.”   Mars door de instellingen De vereniging heeft ook een duidelijke strategie: salonfähig communiceren om de macht te vergroten. “Integratie is infiltratie”, schrijft Van Langenhove aan zijn volgelingen. “We hebben er alle belang bij sleutelposities in instellingen in handen te krijgen.” Het is een strategie die hij verschillende keren herhaalt. Hij wil dat Schild & Vrienden de maatschappij verandert, niet door instellingen te bestrijden, maar door erin te infiltreren. “De lange mars door de instellingen”, noemt hij het. Schild & Vrienden brengt die strategie ook succesvol in de praktijk. Zo slaagde het erin vier geestesgenoten verkozen te krijgen in de Vlaamse Jeugdraad, een adviesorgaan van de Vlaamse regering. Die “linkse organisatie”, zoals zij die noemen, heeft acht jongeren die verkozen worden als “adviseurs”. Vandaag zijn vier van hen via Schild & Vrienden verkozen, onder andere door extra likes te kopen via Facebook. Uit de berichten die VRT kon inkijken, blijkt dat Schild & Vrienden via die vier probeert de Vlaamse Jeugdraad stokken in de wielen te steken. Geweld komt er zeker “Er komt een dag dat geweld nodig is, en dan kan je maar beter aan de goede kant staan.” Dries Van Langenhove voorspelt in de geheime chatroom een gewelddadige clash tussen “goed” en “kwaad”. Daarom roept hij zijn volgelingen op naar schietclubs te gaan en te leren schieten. Op zomerkamp in Roemenië poseert Van Langenhove ook zelf met een automatisch wapen, en een van de leden schrijft dat hij “helemaal klaar” is boven een foto met twee geweren op de Vlaamse leeuwenvlag. Vandaar ook dat de fysieke conditie belangrijk is voor de leden van Schild & Vrienden. Ze moeten zelfs een minimale fysiek hebben om op te klimmen in de organisatie, van “normie” naar “rekruut” en dan “strijder” en ten slotte “veteraan”, net onder leider Dries Van Langenhove. “De dag van het geweld komt nog wel, hoor”, schrijft Van Langenhove. “Ik weet welke kant erop voorbereid zal zijn, en welke niet.” Vanuit politieke hoek komen er op het racisme en antisemitisme van Schild en Vriend. “Dit is niet mijn Vlaanderen en zijn niet mijn waarden”, luidt het bij staatssecretaris voor Asiel en Migratie Theo Francken. Hij vraagt een onderzoek dat moet aantonen wie juist wat gepost en of geliket heeft in de besloten groepen. Ook Groen-voorzitter Meyrem Almaci zegt “dat dit niet zonder gevolgen mag blijven”. Ook de Vlaamse Jeugdraad distantieert zich “formeel” van Schild & Vrienden. Dat deelde de raad mee na de VRT-reportage. “Binnen onze werking is absoluut geen plaats voor racisme of discriminatie.” Rik Van de Walle, rector van de UGent, waar Schild & Vrienden-oprichter Dries Van Langenhove bestuurder is, zegt dat hij een onderzoek zal opstarten. Hij distantieert zich uitdrukkelijk van de boodschappen van de organisatie. “Ik heb met afschuw kennis genomen van de verwerpelijke activiteiten waarmee de groep Schild & Vrienden het maatschappelijke debat in Vlaanderen wil vergiftigen”, aldus de rector. Een boze groep studenten van de Universiteit Gent is intussen van plan om op 25 september te houden. Dat delen ze mee via Facebook. De protestactie “Dries Van Langenhove vertegenwoordigt ons niet” wordt vooral een statement tegen het boegbeeld van Schild & Vrienden, Dries Van Langenhove. Die is behalve student aan de UGent ook bestuurslid. Al meer dan tweehonderd studenten schreven zich in. - De vereniging kwam vorig jaar voor het eerst actief naar buiten naar aanleiding van een lezingenreeks van N-VA-staatssecretaris Theo Francken. Nadat linkse studenten die lezingen hadden verstoord, organiseerde rechtse studenten op vrijwillige basis de bewaking van die lezingen. - De Gentse studentenvertegenwoordiger Dries Van Langenhove richtte met die groep studenten Schild & Vrienden op, een verwijzing naar de Guldensporenslag van 1302. Van Langenhove is 25 jaar en studeert rechten aan de Universiteit Gent. Hij is er als studentenvertegenwoordiger verkozen lid van de raad van bestuur. - De vereniging is niet officieel gelinkt aan een politieke partij. Ze heeft als doelstelling de jongeren “weerbaar” te maken. Centraal staan Vlaamse identiteit, gezonde ­fysieke conditie en het belang van waarden en normen. - Schild & Vrienden houdt opgemerkte acties, onder meer tegen de vakbonden en tegen vluchtelingenorganisaties. Dankzij een sterke communicatie op sociale media wint ze snel aanhang. - De vereniging telt naar eigen zeggen ongeveer negenhonderd leden.
</doc>
<doc id="1007" genre="news" gender="M">
Huys strikt Trump-kwelgeest Stormy Daniels
Amsterdam - Nieuwbakken RTL Late night -presentator Twan Huys stunt al in zijn eerste week met een gast van wereldformaat. Niemand minder dan pornoactrice Stormy Daniels zit morgen in zijn uitzending. Daniels vergaarde wereldfaam door haar bewering dat ze seks had met de Amerikaanse president Trump terwijl die al een relatie had met zijn huidige vrouw Melania. Hoewel Trump zelf de affaire ontkent, heeft zijn advocaat onder ede verklaard dat hij namens de president 130.000 dollar zwijggeld aan Daniels heeft overgemaakt. De affaire bracht Trump daarna alsnog in grote problemen. De uitzending van donderdagavond zal een zogeheten ’special’ zijn, laat RTL weten. Daniels is het hele uur te gast en zal naast haar nachten met Trump ook één-op-één met Huys spreken over onder meer de pornowereld en haar jeugd. Stormy Daniels Ⓒ Matt Baron/REX/Shutterstock        .
</doc>
<doc id="1008" genre="news" gender="M">
Poepbacterie in Egyptisch hotel waar Britse toeristen overleden
In het Egyptische vijfsterrenresort Steigenberger Aqua Magic zijn zeer schadelijke (poep)bacteriën aangetroffen. Dat blijkt uit onderzoek dat reisorganisatie Thomas Cook heeft laten uitvoeren. In het hotel in Hurghada werden vorige maand tientallen toeristen ziek. Een Brits echtpaar overleed, mogelijk aan een ernstige vorm van voedselvergiftiging. Reisorganisatie Thomas Cook, die daar ook veel Nederlanders heen bracht, heeft onafhankelijk onderzoek laten doen naar de dood van John en Susan Cooper en de andere ziektegevallen. De rest van dit jaar wordt het luxe hotel volgens een woordvoerster niet meer verhuurd. Buikloop komt aan de Rode Zee vaak voor door slechte hygiëne, ook wel ’de Vloek van de Farao’ genoemd, maar zelden sterven mensen. „Ook nu kunnen wij de exacte oorzaak van de dood van deze Britten niet vaststellen. Dat is in handen van de Egyptische autoriteiten”, aldus de Cook-woordvoerster. Uit voorzorg werden alle gasten geëvacueerd.   Het eigen onderzoek heeft volgens de zegsvrouw uitgewezen dat het zwembadwater in orde was en dat er geen koolmonoxide is gemeten waar de hotelgasten aan hadden kunnen overlijden. Het wachten is op de definitieve uitslag van de lijkschouwing. „Het is in ieder geval duidelijk dat er iets erg mis ging in dit vakantieresort. Dat willen we voortaan voorkomen. Daarom gaan wij de eisen en controles verder aanscherpen”, laat Thomas Cook weten. Ziekte toeristen worden volgens de woordvoerster financieel gecompenseerd voor alle ellende. De Cook-directie biedt bovendien excuses aan. Het hotel was woensdagavond niet bereikbaar voor commentaar. Het Egyptische onderzoek naar de exacte doodsoorzaak van het Britse koppel loopt nog..
</doc>
<doc id="1009" genre="news" gender="M">
‘Wij beteugelen ergste neigingen amorele president’
Opinieartikel topfunctionaris Trump Topfunctionarissen werken Trump tegen, schrijft een van hen in The New York Times , „voor behoud van democratische instellingen”. Uit plichtsgevoel werken veel topfunctionarissen in de Amerikaanse regering president Trump bewust tegen „om een deel van zijn agenda en zijn ergste neigingen te beteugelen”. Want de president is „heetgebakerd, conflictzoekend, kleingeestig en ineffectief”.
</doc>
<doc id="1010" genre="news" gender="F">
Gejoel als na een popconcert
Jong publiek Maar vijftien procent van de bezoekers van De Nationale Opera is jonger dan 40. Het organiseerde daarom een opera voor 35-minners. Steeds vaker werd er geapplaudisseerd door de honderden jonge bezoekers van Die Zauberflöte . Bij iedere visuele vondst of grapje – van ritselende A4’tjes om vogels uit te beelden tot personage Papageno die met de hashtag ‘#Pap zkt vrouw’ zijn missie onderstreepte – brokkelde wat af van de initiële schroom. Want past het om in een operazaal te giechelen na een grap of te reageren op een beeldschone aria? Hoe lang klap je dan? In het tweede deel van Simon McBurneys enscenering van Mozarts sprookjesachtige opera over prins Tamino en prinses Tamina leken die twijfels verdwenen; je hoorde openlijk zuchten bij seksistische opmerkingen van tovenaar Sarastro en luid applaus bij ieder muzikaal hoogtepunt.
</doc>
<doc id="1011" genre="news" gender="F">
UGent-rector start onderzoek naar rechts-radicale beweging Schild & Vrienden
Gent - Rik Van de Walle, rector van de Universiteit Gent, wil een onderzoek naar de Vlaamse jongerenbeweging Schild & Vrienden. Volgens het VRT-programma Pano haalt die in besloten chatgroepen racistisch uit naar moslima’s, holebi’s en transgenders. "Ontoelaatbaar", luidt de tweet van de rector. Pano-reporter Tim Verheyden liep een half jaar mee met Dries Van Langenhove (25), het boegbeeld van de Vlaams-conservatieve jongerenbeweging Schild & Vrienden en tevens student en bestuurslid van de Universiteit Gent. Schild & Vrienden doet zich voor als "een onafhankelijke beweging zonder politieke banden die wil zorgen voor een positieve mentaliteitswijziging bij de Vlaamse jeugd". Volgens Pano infiltreerde ze in de Vlaamse Jeugdraad met vier verkozen leden. Ook andere aanhangers worden gestimuleerd om "sleutelposities in te nemen bij grote, toonaangevende instellingen om te kunnen wegen op het beleid". Maar niets is wat het lijkt. In geheime gesprekken op internetfora wordt gedweept met extreem-rechts en racistische, antisemitische en vrouwonvriendelijke cartoons gedeeld. Eerder dit jaar werd Dries Van Langenhove nog verkozen tot de raad van bestuur met 2.703 voorkeursstemmen, of zo'n dertig procent van de stemmen. Kan Dries Van Langenhove aanhouden als bestuurslid van de UGent? Meteen na de uitzending gingen op sociale media verschillende stemmen op om hem uit de raad van bestuur te gooien. Rector Rik Van de Walle tweette alvast dat hij de zaak wil laten onderzoeken. "Pano schokt mij diep", zegt hij. "Hoewel alles kan worden gedacht, is het duidelijk dat in een rechtsstaat niet alles kan worden gezegd of gedaan. Wat ik vanavond hoorde en zag, veroordeel ik met de grootst mogelijke nadruk. Dit is ontoelaatbaar. Ook duidelijk: dit moet onderzocht worden."  schokt mij diep. Hoewel alles kan worden gedacht, is het duidelijk dat in een rechtsstaat niet àlles kan worden gezegd of gedaan. Wat ik vanavond hoorde en zag, veroordeel ik met de grootst mogelijke nadruk. Dit is ontoelaatbaar. Ook duidelijk: dit moet onderzocht worden.  "Ik heb met afschuw kennis genomen van de verwerpelijke activiteiten waarmee de groep Schild & Vrienden het maatschappelijke debat in Vlaanderen wil vergiftigen", verklaarde rector Van de Walle woensdagavond laat uitgebreider in een persbericht. "Hoewel alles kan worden gedacht, is het duidelijk dat in een rechtsstaat niet álles kan worden gezegd of gedaan. Wat ik vanavond hoorde en zag, veroordeel ik met de grootst mogelijke nadruk. Dit is ontoelaatbaar. Het ideeëngoed en de acties die in de Pano-reportage naar boven kwamen zijn zonder meer verwerpelijk." In de reportage was ook Dries Van Langenhove te zien, oprichter van Schild & Vrienden en inmiddels bestuurder van de UGent. "De uitspraken van de heer Van Langenhove zijn niet de uitspraken van onze universiteit", zegt de UGent-rector. "Hij zetelt in de raad van bestuur, nadat hij democratisch werd verkozen door de studenten. Maar hij zit daar niet alleen. Er zijn 37 leden, zijn uitspraken zijn uitspraken van één bestuurder, die de andere bestuurders op geen enkel wijze binden. Laat staan dat ze de raad van bestuur of de universiteit als geheel zouden binden. Als rector van die universiteit ben ik het grondig met hem oneens. Ik wens dit expliciet te stellen, mede omdat ik ervan overtuigd ben dat de overgrote meerderheid van onze universiteit mijn afschuw ten aanzien van wat ik vanavond zag, met mij deelt." "Wat ook duidelijk is: een onderzoek naar de juridische (on)toelaatbaarheid van de in Pano getoonde activiteiten dringt zich op", besluit de rector. Tuly Salumu
</doc>
<doc id="1012" genre="news" gender="M">
Rechtse studentenclub Schild en Vrienden ontmaskerd: racisme en antisemitisme achter de schermen
De VRT heeft in een Pano-reportage de rechtse studentenclub Schild & Vrienden ontmaskerd. De jongerenbeweging grossiert achter de schermen in racisme en antisemitisme. De groep werd ontmaskerd door het VRT-programma . Een halfjaar lang volgde reporter Tim Verheyden met een kleine camera student Dries Van Langenhove en zijn organisatie Schild en Vrienden. Een jongerenvereniging die pas vorig jaar is opgericht, maar hoge ogen gooit omdat haar boodschap van een “weerbare” jeugd in een zuiver Vlaanderen erg lijkt aan te slaan. Maar wat Van Langenhove niet wist, is dat de VRT kon meelezen in de geheime Facebookgroep van Schild & Vrienden en daarna in de chatgroep op Discord, een sociaal medium dat vooral bij gamers populair is en waarin een kerngroep van ongeveer 190 leden communiceerde. Hoe ze het precies heeft gedaan, wil de VRT niet kwijt, alleen dat het in totaal om 67.000 berichten gaat. En die blijken wel heel ver te staan van de “waarden en normen” die Schild en Vrienden propageert. Hitler en hakenkruisen De duizenden berichten op de geheime pagina blijken te bulken van het racisme. Bij de video van een uitgehongerd zwart jongetje bijvoorbeeld is een liedje gemonteerd: (het kan me niet schelen), . In andere berichten gaat het over “luie tyfusneger”, vrouwelijke makakken” of moslims als terroristen. Opvallend zijn de vele verwijzingen naar het nazisme, met zelfs een fotomontage van Dries Van Langenhove als Hitler, en de jodenhaat in de berichten. De foto van een “joodse Rolex” bijvoorbeeld heeft een gasmeter in de plaats van een wijzerplaat, en er wordt gespot met de concentratiekampen. Een opvallende post komt van een lid dat zich voor N-VA kandidaat heeft gesteld voor de gemeenteraadsverkiezingen in Aalst, en stemmen ronselt via een fotomontage in nazi-uniform. De VRT onthulde bewust niet de identiteit van de N-VA’er. Dat al die berichten niet onschuldig zijn, lijkt ook leider Dries Van Langenhove te beseffen. Op een bepaald moment stuurt hij: “Nooit screenshots delen uit deze groep. Nooit.”   Mars door de instellingen “Integratie is infiltratie”, schrijft Van Langenhove aan zijn volgelingen. “We hebben er alle belang bij sleutelposities in instellingen in handen te krijgen.” Het is een strategie die hij verschillende keren herhaalt. Hij wil dat ze de maatschappij veranderen niet door instellingen te bestrijden, maar door erin te infiltreren. “De lange mars door de instellingen”, noemt hij het. Schild en Vrienden brengt het ook in de praktijk. Zo slaagt het erin vier geestesgenoten verkozen te krijgen in de Vlaamse Jeugdraad, een adviesorgaan van de Vlaamse regering. Die “linkse organisatie”, zoals zij die noemen, heeft acht jongeren die verkozen worden als “adviseurs”. Vandaag zijn vier van hen via Schild en Vrienden verkozen, onder andere door extra likes te kopen via Facebook. Uit de berichten daarna blijkt dat Schild en Vrienden via hen probeert de Vlaamse Jeugdraad stokken in de wielen te steken. Geweld komt er zeker “Er komt een dag dat geweld nodig is, en dan kan je maar beter aan de goede kant staan.” Dries Van Langenhove voorspelt in de geheime chatroom een gewelddadige clash tussen “goed” en “kwaad”. Daarom roept hij zijn volgelingen op naar schietclubs te gaan en te leren schieten. Op zomerkamp in Roemenië poseert Van Langenhove ook zelf met een automatisch wapen, en een van de leden schrijft dat hij “helemaal klaar” is boven een foto met twee geweren op de Vlaamse leeuwenvlag. Vandaar ook dat de fysieke conditie belangrijk is voor de leden van Schild en Vrienden. Ze moeten zelfs een minimale fysiek hebben om op te klimmen in de organisatie, van “normie” naar “rekruut” en dan “strijder” en ten slotte “veteraan”, net onder leider Dries Van Langenhove. “De dag van het geweld komt nog wel, hoor”, schrijft Van Langenhove. “Ik weet welke kant erop voorbereid zal zijn, en welke niet.” - Vorig jaar opgericht naar aanleiding van een lezingenreeks van N-VA-staatssecretaris Theo Francken. Nadat linkse studenten die lezingen hadden verstoord, organiseerden rechtse studenten op vrijwillige basis de bewaking van die lezingen. - De Gentse studentenvertegenwoordiger Dries Van Langenhove richtte met die groep Schild en Vrienden op, een verwijzing naar de Guldensporenslag van 1302. Van Langenhove is 25 jaar en studeert rechten aan de Universiteit Gent. Hij is er als studentenvertegenwoordiger verkozen lid van de raad van bestuur. - De vereniging is niet gelinkt aan een politieke partij. Ze heeft als doelstelling de jongeren “weerbaar” te maken. Centraal staan Vlaamse identiteit, gezonde ­fysieke conditie en het belang van waarden en normen. - Schild en Vrienden houdt opgemerkte acties, onder meer tegen de vakbonden en tegen vluchtelingenorganisaties. Dankzij een sterke communicatie op sociale media wint ze snel aanhang. - De vereniging heeft naar eigen zeggen ongeveer 900 leden. “De VRT heeft ons bewust in een negatief daglicht gesteld”, reageert de oprichter van Schild en Vrienden, Dries Van Langenhove. “We hebben urenlang interviews gedaan. Maar in de plaats van die uren positief beeldmateriaal te gebruiken, hebben ze wat gekke insinuaties van het internet geplukt waarmee wij niks te maken hebben.” De reden is volgens hem duidelijk: “De staatsomroep wil alles wat enigszins met Vlaanderen te maken heeft linken met racisme en antisemitisme. Ze krijgt 300 miljoen euro subsidies per jaar om alle Vlamingen als extremisten af te schilderen.”
</doc>
<doc id="1013" genre="news" gender="M">
Vriendin Erik bevallen op toilet in vliegtuig
Amsterdam - Hij smacht naar een foto waarop hij Mary Rose met hun zoon in haar armen ziet. Voor Erik Kok (47) zou het de bevestiging zijn dat alles goed met ze gaat, nadat zijn vriendin eerder deze week op grote hoogte, boven Chinees grondgebied, onverwachts beviel.
</doc>
<doc id="1014" genre="news" gender="M">
Wielerwedstrijd op zondag, langs Meldert en Hauthem
Hoegaarden - De wielerwedsdrijd van zondag 9 september loopt van aan de Vroente, door het centrum, via de Kauterhof naar Meldert en door Hauthem terug naar de Langegracht. Tussen 7 en 18uur is stilstaan en parkeren verboden in de aankomstzone aan café Op de Brug, op de Vroente. Tussen 13 en 18uur is parkeren verboden op het parcours: Vroente, Ourystraat, Tiensestraat, Kalverstraat, Kleine Doelstraat, Gasthuisstraat, Dotremontstraat, Loriersstraat, Egypte, Kauterhof, Tramstraat, Waversesteenweg, Hauthem-kapel, Tabakspijpstraat, Potaardestraat, Lange Grachtstraat, Kloosterstraat. Op dat parcours is in de namiddag ook eenrichingsverkeer van kracht in de richting van de wedstrijd. Op zondag 16 september vindt een tweede wedstrijd plaats met ongeveer eenzelfde parcours, maar dan met aankomst aan Brem in de Stoopkensstraat (dus zonder Kloosterstraat, Vroente, Kalverstraat). Het eenrichtingsverkeer geldt dan enkel op de ruilverkavelingswegen.
</doc>
<doc id="1015" genre="news" gender="M">
Botsing universiteiten en  ASML:  einde  twee onderzoeksgroepen
Reconstructie  Voor een wetenschapper duurt de lange termijn járen, maar een bedrijf denkt maar een paar maanden vooruit. Dat botst, op het Amsterdamse Science Park. Het paradepaardje van samenwerking tussen wetenschap en bedrijfsleven opent in november 2014 op het Amsterdamse Science Park de deuren: onderzoeksinstituut ARCNL. Het instituut (70 medewerkers) voor fundamenteel onderzoek in nanolithografie moet baanbrekende innovaties opleveren voor de chipsindustrie én publicaties in wetenschappelijke toptijdschriften. ARCNL is een samenwerkingsverband van drie partijen (Universiteit van Amsterdam, Vrije Universiteit en NWO) met ASML, de belangrijkste leverancier ter wereld van machines voor het maken van halfgeleider-chips (omzet rond tien miljard).
</doc>
<doc id="1016" genre="news" gender="M">
De Europese stoelendans is begonnen
Europese topposities De Duitse conservatief Manfred Weber zei woensdag dat hij Commissievoorzitter Jean-Claude Juncker wil opvolgen. Er zijn de komende anderhalf jaar veel Europese topposities te verdelen. Over ruim een jaar heten de presidenten van de Europese Unie geen Jean-Claude Juncker en Donald Tusk meer, en de president van de Europese Centrale Bank geen Mario Draghi. Er komt een grote Europese stoelendans aan, en deze maand begint de muziek langzaam te spelen – al stopt ze pas definitief in het half jaar na de Europese verkiezingen van mei 2019. Woensdag trad de eerste serieuze kandidaat in Brussel officieel naar voren – en het is meteen een veelzeggende: een rechtse, Duitse politicus die carrière heeft gemaakt in Brussel en op goede voet staat met rechtse leiders als de Oostenrijkse premier Kurz en de Hongaarse premier Orbán.
</doc>
<doc id="1017" genre="news" gender="M">
Ben je boos?  Luister dan Sjostakovitsj!
Klassiek streamen  Primephonic, donderdag gelanceerd, wil het klassieke Spotify worden. Een nieuwe streamingdienst die het je wél makkelijk maakt om 145 versies van de ‘Negende symfonie’ van Beethoven op te zoeken. Het kantoor, gevestigd in een oude garage in Amsterdam-Oost, oogt als de meeste start-ups: in een strakke, open ruimte zitten vijftien millennials achter computerschermen. De één voert met de hand alle werken van J.S. Bach in, de ander noteert 44 mogelijke spellingen van de naam van componist Pjotr Iljitsj Tsjaikovski. Een derde, buiten kantoortijd werkzaam als dirigent, maakt een lijst met de mooiste klassieke cd’s die net zijn uitgekomen. De meeste medewerkers zijn afgestudeerd aan een conservatorium. Ze zijn jong (29 gemiddeld), en afkomstig uit Oekraïne, het Verenigd Koninkrijk, Colombia en Finland. Die internationale bedrijfscultuur merk je meteen: uit de pantry krult de knoflookgeur van een warme lunch – het negeren van de Nederlandse broodjescultuur was een van de eerste punten waarover alle personeelsleden het eens waren.
</doc>
<doc id="1018" genre="news" gender="M">
“Wij zouden niet mogen bestaan, maar de armoede groeit elk jaar”
Na dertig jaar inzet voor de eigenwaarde van mensen die het niet breed hebben en hen te leren voor zichzelf op te komen, ziet de vzw De Dorpel het aantal mensen in armoede toenemen. Voorzitter Patrik Bulteel vat het kort samen: “Er zijn meer bezoekers, meer maaltijden, meer allochtone bezoekers, meer dakloze bezoekers en meer vrijwilligers. Maar we krijgen minder subsidies.” Dertig jaar nadat Suzanne Dinkhuizen en Erna Franssens begonnen met lees- en schrijfgroepen voor mensen die hun lagere school niet hadden afgemaakt, vond De Dorpel zijn onderkomen in een nieuw gebouw. De lees- en schrijfgroep bestaat nu nog, maar de vzw De Dorpel, die eruit voortkwam, is uitgegroeid tot een begrip in Herentals: de vzw die mensen in armoede erkent en groeikansen biedt, onder meer via vorming en scholing.
</doc>
<doc id="1019" genre="news" gender="M">
Ophaling kan vlotter volgens ex-chauffeur
Vuilniswagens ‘kloppen’ afvalcontainers nutteloos leeg. Die werkwijze verspilt massa’s brandstof en kan per dag zelfs tot een klein uur tijd per wagen verkwisten. Die opvallende conclusies trekt Heistenaar Marc Naveld uit gegevens die hij een tijdlang bijhield. IOK Afvalbeheer en Heists schepen van Milieu David Geerts (sp.a) ­nuanceren zijn stelling. Marc Naveld is tegenwoordig buschauffeur, maar toen hij nog met een vuilniswagen rondreed, dacht hij na over manieren om het inzamelingsproces te stroomlijnen. Het ­mechanisme dat afvalcontainers oppikt en leegmaakt, ‘klopt’ standaard nog eens twee keer om er zeker van te zijn dat er geen afval achterblijft. “Dat is in 90 tot 95% van de gevallen niet nodig”, zegt Naveld. “Meestal is een container meteen leeg als je hem kantelt.
</doc>
<doc id="1020" genre="news" gender="M">
Commissaris uit ‘De Buurtpolitie’ sensibiliseert fietsende scholieren
Acteur Willy Herremans deelde gisteren als commissaris Roger Berckmans van de tv-reeks fietslichtjes uit aan de spooroverweg in Lier. Het ging om een sensibiliseringsactie van de lokale politie Lier. Binnenkort volgen gerichte controles op de fietsverlichting. “Het nieuwe schooljaar is maandag begonnen. Voor veel kinderen betekent dit dat ze zich voor de eerste keer of na lange tijd opnieuw in het verkeer begeven. Een belangrijke taak voor ons als politie is het schooltoezicht. Wij proberen zo veel mogelijk op gevaarlijke punten waar veel leerlingen voorbijkomen aanwezig te zijn voor de verkeersregeling, zowel bij de aanvang als bij het einde van de schooldag.
</doc>
<doc id="1021" genre="news" gender="M">
“Extra stippellijnen zorgen hier juist voor extra gevaar”
De gemeente Kessel heeft op tientallen plaatsen extra belijning aangebracht op kruispunten om de voorrangsregels voor fietsers duidelijker te maken, maar op enkele plaatsen zorgt dat volgens Groen voor gevaarlijke situaties. Een aantal stippellijnen verdwijnt daarom, zo bevestigt het schepencollege. De kwestie werd eerder dit jaar aangekaart door raadslid Jinse Van den Bogaert (N-VA). Hij wees er als kenner van het verkeersreglement op dat er op heel wat plaatsen in het verlengde van een fietspad geen belijning voor fietsers was op kruispunten, zodat fietsers daar de facto geen voorrang hadden. Schepen van Mobiliteit Paul Laurijssen (CD&V) beloofde in te grijpen en dat is nu ook gebeurd.
</doc>
<doc id="1022" genre="news" gender="M">
Schotense jongeren  richten eigen studentenclub op
Na de Limburgers, West-Vlamingen en Nederlanders hebben nu ook de studenten uit Schoten hun eigen vereniging. “Niemand komt aan Vaartkantje”, brullen de oprichters met een fameuze knipoog naar de leuze uit de populaire Nederlandse cultfilm . Voor wie de leeftijd van 18 jaar bereikt heeft, valt in Schoten niet echt veel te beleven. Dat zwarte gat willen Jelmer Snoeys, Yannick Janssens en Robin de Clercq inkleuren met de oprichting van een heuse Schotense studentenvereniging. Er zijn in Schoten geen hogescholen, laat staan universiteiten, maar vele honderden jongeren trekken binnenkort opnieuw dagelijks naar Antwerpen, Gent, Brussel of Leuven met de ambitie om er een diploma te halen.
</doc>
<doc id="1023" genre="news" gender="M">
Hoe de binnenlandse balans zoek is geraakt
Ik kon woensdag moeilijk naar het debat met minister Blok kijken zonder aan die witwassers bij ING te denken. Blok kreeg amper bijval voor zijn onverdedigbare uitspraken over de multiculturele samenleving, al bleven belangrijke Kamerfracties benadrukken hoe bezorgd ze over die samenleving zijn.
</doc>
<doc id="1024" genre="news" gender="M">
De tolweg die Europa z’n kapitaalmarkt gaf
Het is 1963. De Engelsen hebben the Beatles, Italië heeft de Fiat 500. En Autostrade, de Italiaanse tolwegmaatschappij, schrijft in Londen Europese financiële geschiedenis. Autostrade heeft op 1 juli 1963 de primeur van een zogeheten euro-obligatie. Dat was een revolutionair idee, waarvan de gevolgen nog steeds zichtbaar zijn. Autostrade, een staatsbedrijf, leende 15 miljoen dollar. Voor zo’n bedrag komt een bankier op de internationale kapitaalmarkt tegenwoordig z’n bed niet meer uit.
</doc>
<doc id="1025" genre="news" gender="M">
De couveuse van Zuid-Afrika’s fototalent
Prins Claus Prijs Het Zuid-Afrikaanse opleidingsinstituut Market Photo Workshop is de winnaar van de Grote Prins Claus Prijs 2018. Het instituut wilde het ambacht fotografie voor alle rassen beschikbaar maken, en is inmiddels uitgegroeid tot een cultureel platform van internationale betekenis. Lees ook:
</doc>
<doc id="1026" genre="news" gender="F">
Nu legale wiet, straks legale coke?
De ‘War on Drugs’ is vastgelopen en ontwricht Latijns-Amerika. In de regio groeit de roep om oplossingen , zoals legalisatie van drugs. Er wordt al een begin gemaakt met wiet. Volgt daarna cocaïne? ‘Mama, zagen ze dan niet dat ik een schooluniform droeg?”, vroeg de 14-jarige Braziliaanse scholier Marcos Silva met zijn laatste krachten, voordat hij in het ziekenhuis stierf aan zijn verwondingen. Marcos werd op weg naar school geraakt door rondvliegende kogels in een van 700 sloppenwijken in Rio de Janeiro waar zwaar gewapende drugsgangs elkaar én de politie bevechten. Jaarlijks sterven gemiddeld zo’n 60.000 Brazilianen door geweld, meestal drugs-gerelateerd. Er vallen hier meer doden dan in de oorlog in Syrië of Irak. De slachtoffers zijn vaak kinderen en jongvolwassenen onder de 25 jaar.
</doc>
<doc id="1027" genre="news" gender="M">
Delic voelt zich niet langer opgesloten tussen beats en rhymes
Interview  Het was jaren stil rondom Peter ‘Delic’ Blom, bekend als dj van rapgroep Opgezwolle. Nu is de schrijver, muzikant en beeldend kunstenaar terug met een soloproject waarin alle disciplines samenkomen. „Ik wil dat je wordt ondergedompeld.” Jarenlang stond Peter ‘Delic’ Blom (36), meestal met een sigaretje losjes in zijn mondhoek, achteraan op het podium terwijl voor hem rappers Sticks en Rico heen en weer sprongen, en in het publiek tientallen, honderden en uiteindelijk duizenden rapfans tegen elkaar aan beukten op zijn pompende, ingenieuze en duistere hiphopbeats. Het waren de producties van Delic die de speakers lieten trillen, die het pandemonium mede hielpen veroorzaken, maar zelf straalde hij in die hectiek vaak een onverstoorbare rust uit.
</doc>
<doc id="1028" genre="news" gender="F">
TEST. Avondje uit in Antwerpen, maar… geraak je nog thuis met het openbaar vervoer?
Stel, u woont in pakweg Lier of Puurs en u voelt iets voor een gezellig avondje cinema en eventueel pintje in Antwerpen. De auto nemen wilt u liever niet. Maar lukt het dan nog om na de film en/of cafébezoek met het openbaar vervoer huiswaarts te keren? Uw krant zocht het uit voor tien verschillende plaatsen in de provincie en een stukje Waasland. VERTREK 0.35u: bus aan Rooseveltplaats AANKOMST 1.14u: Stabroek Dorp  VERTREK 0.10u: bus 600 naar Rijkevorsel AANKOMST 1.07u: Rijkevorsel Kerk  VERTREK 21.15u: trein naar Herentals 22.11u: bus 420 naar Vorselaar AANKOMST 22.35u: Vorselaar Dorp  VERTREK 23.05u: trein naar Mechelen 23.37u: bus 511 naar Heist-op-den-Berg AANKOMST 0.15u: Heist-op-den-Berg Leopoldlei
</doc>
<doc id="1029" genre="news" gender="F">
STANDPUNT. We missen meer dan ooit hoffelijkheid, op alle niveaus, in alle sectoren
Hoe moet je mensen leren om zich te gedragen in de tram en op de bus? Moet dat met harde hand? Of probeer je incidenten tussen passagiers onderling en tussen reizigers en chauffeurs te vermijden door positief gedrag in de kijker te zetten? De Lijn gaat het op die laatste manier proberen. Het zou fantastisch zijn als het lukt, als er zich dankzij de actie minder dan 2.800 incidenten per jaar voordoen. Vlaams minister van Mobiliteit Ben Weyts relativeert dat cijfer. 2.800 lijkt veel, maar de incidenten, die gaan van verbale agressie over beledigingen en pesterijen, doen zich wel voor tijdens elf miljoen ritten. En toch is 2.800 te veel, want voor elk aangemeld incident doet er zich allicht ook een voor dat niet wordt gemeld. En als we steeds meer mensen willen verleiden om het openbaar vervoer te gebruiken, moet iedereen zich veilig en prettig voelen op tram en bus.
</doc>
<doc id="1030" genre="news" gender="M">
Duizendtal Vlamingen hielp Robbe De Hert aan 50.000 euro
De kogel vloog dinsdag al door de kerk: , het prestigeproject waar regisseur Robbe De Hert (75) al twee decennia aan schaaft, gaat volgende week vrijdag in première op het Filmfestival van Oostende. Mede dankzij een duizendtal giften aan de Antwerpse regisseur, in totaal goed voor zo’n 50.000 euro. Helemaal klaar is de docu over de Vlaamse filmgeschiedenis nog niet, want De Hert zat gisteren in de montagekamer voor de laatste puntjes op de i. Maar zijn droomfilm komt er dus. “Eindelijk”, zegt De Hert. “Momenteel werken we aan de ondertitels. Blijkbaar hebben sommige mensen het lastig met mijn Antwerpse tongval . Eigenlijk moest ik de film vandaag al doorsturen naar het Filmfestival van Oostende, maar zij moeten nog even geduld hebben.
</doc>
<doc id="1031" genre="news" gender="M">
Actiecomité gaat juridische  strijd aan tegen inplanting NDC
De vergunning voor het nieuwe dienstverleningscentrum (NDC) aan het Tempelhof in Beerse is afgeleverd. Dat wil niet zeggen dat het meest beladen project van de gemeente morgen al kan starten. Het actiecomité Hart voor het Park gaat in beroep. Het actiecomité Hart voor het Park, dat gekant is tegen de inplanting van het NDC in het park Tempelhof aan de Bisschopslaan in Beerse, overhandigde in april van dit jaar nog 577 bezwaarschriften tegen het project. Begin 2016 vond er zelfs een volksraadpleging over het nieuwe gebouw plaats. De deputatie van de provincie Antwerpen bekeek alle bezwaren en nog andere adviezen en leverde dinsdag toch een omgevingsvergunning voor het NDC en het omliggende parkgebied af aan de gemeente.
</doc>
<doc id="1032" genre="news" gender="M">
Sterrenchef lanceert frituur met grootmoeders keuken in eigen dorp
Belle Fritte heet het nieuwe initiatief dat chef-kok Peter Van- genechten, de sterrenchef van La Belle, lanceert. Niet hij, maar zijn rechterhand Gert Verheyen staat er achter het vuur. Peters zus Ellen houdt, net als in La Belle, de cijfers in de gaten. De veredelde frituur opent in oktober in Geel-Bel. Het lijkt een anachronisme. In een tijdperk waarin kleine handelszaken uit de dorpen verdwijnen, opent Peter Vangenechten een frituur in het Geelse gehucht Geel-Bel. Om zeker te zijn van voldoende aandacht maakt hij er geen gewone, maar een culinair hoogstaande frituur van. Het blijft wel fastfood en er zijn ook gewone frituursnacks te koop, maar toch is de kans groot dat klanten uit de verre omgeving naar Bel afzakken voor een frietje met.
</doc>
<doc id="1033" genre="news" gender="M">
“Ik zou het pijnlijk vinden als ik geen burgemeester meer mag zijn”
N-VA laat er geen twijfel over bestaan. De partij wil ook de volgende legislatuur besturen. “Ik heb de voorbije zes jaar heel veel ervaring opgedaan”, zegt burgemeester Vera Celis. “Die mag niet verloren gaan.” N-VA is erg tevreden over het beleid dat de voorbije zes jaar in Geel is gevoerd. De samenwerking met CD&V, de partij die voordien de absolute meerderheid in de stad had, verliep niet rimpelloos, maar de jongste jaren wel naar ieders tevredenheid. “Het klikt tussen ons”, zegt N-VA-voorzitter Gert Van Hoecke. Maar aan prognoses waagt de voorzitter zich niet, omdat het Geelse politieke landschap erg verandert.
</doc>
<doc id="1034" genre="news" gender="M">
“We kijken al weken uit naar de komst van therapiehond Stanske”
De bewoners van woonzorgcentrum Paradijs in Lier krijgen twee keer per week bezoek van ­Stanske. Als deze therapiehond haar opleiding beëindigd heeft, verblijft ze bijna elke werkdag in het Paradijs. Nu al genieten de bewoners van de aanwezigheid van Stanske. “Uit onderzoek blijkt dat het effect van dieren op zorgbehoevende ouderen onmiskenbaar positief is”, zegt OCMW-voorzitter Marleen Vanderpoorten (Open Vld). “Het knuffelen van dieren maakt een stof vrij in de hersenen die het geluksgevoel verhoogt. De aaibaarheidsfactor heeft een aantoonbaar gunstig effect in de zorg voor ouderen. Kortom: dieren verhogen de levenskwaliteit. Net daarom willen we in Paradijs investeren in de bijdrage van dieren in de zorg.
</doc>
<doc id="1035" genre="news" gender="M">
“Kinderyoga heeft gunstige werking op hun concentratievermogen”
Kirsten Noben (39) uit Boechout werkte jaren als leerlingbegeleidster. “Tot er in mijn ruggenmerg een bloedvatgezwel moest worden weggenomen en er een zeer lang herstel volgde.” Met yoga leerde ze omgaan met pijn. “Ook voor kinderen is yoga heilzaam.” Toen Kirsten Noben te horen kreeg dat het gezwel in haar ruggenmerg ter hoogte van de nek onmiddellijk moest worden verwijderd, stond haar wereld stil. “Ik liep al een hele tijd rond met pijn zonder dat ik precies wist wat er aan de hand was. Gelukkig waren de dokters er net op tijd bij om mijn gezwel te verwijderen. Ik heb heel veel geluk gehad.” Een revalidatie van zestien maanden volgde. “Drie maanden residentieel en zestien maanden dagrevalidatie.
</doc>
<doc id="1036" genre="news" gender="M">
M-Flow zet diversiteit en duurzaamheid centraal
Eva en Dorien kunnen voor hun evenementenweek een beroep doen op de medewerking van een heleboel Mechelse organisaties en verenigingen. “Dat gaat van Chiro Libertus en Cultuurcafé Malvine, over Oxfam en VELT tot de Ecokoeriers en verschillende Mechelse handelaars”, zegt ­Dorien Guns. Het programma van M-Flow is gevuld met een resem activiteiten. De rode draad is telkens diversiteit en duurzaamheid. Het is vooral uitkijken naar een marktje met lokale producten dat plaatsvindt op een ponton op de Dijle. “Er is ook muziek, film, comedy, allerlei workshops, een avondmarkt en we doen ook mee aan de internationale ‘Clean up day’ op zaterdag 15 september. Daarvoor werken we samen met JCI Mechelen. Voorlopig krijgen we enkel positieve reacties op dit initiatief. We hopen dan ook dat het een gezellig en warm evenement wordt waar veel nieuwe contacten ontstaan. We hebben echt wel het gevoel dat er in Mechelen een sterke onderstroom is op het vlak van duurzaamheid en diversiteit. We hopen met M-Flow ons steentje te kunnen bijdragen.” Meer info kan je .
</doc>
<doc id="1037" genre="news" gender="M">
“Zo’n volledige collectie aardewerk kunnen tonen is zeldzaam”
De Mechelse Vereniging voor Stadsarcheologie (MVSA) bestaat 25 jaar. Dat viert ze zondag tijdens de Open Monumentendag met een tentoonstelling van een zeldzame collectie Majolica-aardewerk dat in 2010 in de stad werd opgegraven. Samen met het Center for Artefact Research laat MVSA zondag het publiek kennismaken met haar werking. Het lokaal in een eeuwenoud pand in het Paardenstraatje 3 staat open van 10 tot 18u. Blikvanger is een tentoonstelling rond Antwerps Majolica-aardwerk uit de 16de-17de eeuw. “Dat werd in 2010 door een inmiddels failliet archeologisch onderzoeksbureau opgegraven op de site van het Sint-Janshof. De toenmalige eigenaar, bouwbedrijf Willemen, heeft het aan ons toevertrouwd.
</doc>
<doc id="1038" genre="news" gender="M">
Stadslijst wil wijkgerichte politie versterken in zones
Voor de tweede keer in korte tijd heeft de stadslijst Vld-Groen-m+ woensdag een deel van haar thema’s voor de verkiezingen in Mechelen voorgesteld. Burgemeester Bart Somers en co trekken weer met een veiligheidsplan naar de kiezer. “Ons veiligheidsbeleid stoelt zich op een intense samenwerking tussen preventie en politie en is op de eerste plaats een sociaal beleid, want de eerste slachtoffers zijn kwetsbare burgers. Een efficiënt beleid verbindt wel in plaats van te polariseren en trekt lijnen en bewaakt ze op een efficiënte manier.” Dat was gisteren de boodschap van lijsttrekker Bart Somers, lijstduwer Kristof Calvo en schepen Koen Anciaux.
</doc>
<doc id="1039" genre="news" gender="M">
De Wever wil burgers als ‘schild’ tegen misdaad
Dat veiligheid een van de speerpunten wordt van het programma waarmee de Antwerpse burgemeester Bart De Wever (N-VA) op 14 oktober naar de kiezer trekt, is geen geheim. In een interview met het jongerenmedia-agentschap StampMedia licht De Wever een tip van de sluier op over zijn plannen. ‘Elk Antwerps bedrijf krijgt een contactpersoon die via een online platform met de politie verbonden is en zo informatie kan uitwisselen. Het gaat om een kopie van het project Shield, dat in New York al langer draait’, zegt De Wever.  De bedoeling van de burgemeester en de lokale politie, die het project opstart, is om een soort van gigantisch stadsinformatienetwerk te creëren, waar mensen partner worden van de veiligheidsdiensten en informatie over bijvoorbeeld criminaliteit en de modus operandi van daders kunnen melden. Andersom krijgen de burgers briefings over dingen die gebeuren in Antwerpen. Zij krijgen, in beperkte mate, toegang tot het platform om verdacht gedrag te melden. ‘Niet eender wie zal kunnen deelnemen. In eerste instantie zal het een bedrijvennetwerk zijn van mensen met veiligheidsfuncties die in aanmerking komen’, aldus De Wever.  De burgemeester gelooft niet dat het informatienetwerk een veredelde kliklijn dreigt te worden. ‘Het is de verantwoordelijkheid van de politie om er geen heksenjacht van te maken’, zegt De Wever in Stampmedia. ‘Informatie moet worden verrijkt, maar ook gevalideerd. Er zullen natuurlijk burgers zijn die voor het geringste bellen en elke persoon verdacht vinden. Maar dat betekent niet dat de politie daar telkens concrete acties aan zal verbinden.’   Het is niet de eerste keer dat de Antwerpse lokale politie de mosterd bij de New Yorkse collega’s van de NYPD haalt. In New York wordt het informatienetwerk Shield in de eerste plaats gebruikt in de strijd tegen terreur. Maar dat is in Antwerpen niet meteen de bedoeling.  Vooral voor de haven zou een Antwerpse versie van Shield goed van pas kunnen komen. En dan in de eerste plaats in de strijd tegen de cocaïnesmokkel en de veelbesproken en omstreden ‘war on drugs’ in de stad. ‘Antwerpen heeft een van de grootste maritieme industriële complexen ter wereld, met veel trafiek, waarbij natuurlijk ook heel wat malafide trafiek. Een goed informatieplatform kan winst opleveren. Dat model zou ik willen uitrollen om zo verder te bouwen op onze huidige veiligheidscultuur’, zegt De Wever.  Johan Vermant, de woordvoerder van burgemeester De Wever, bevestigt dat Shield er komt. ‘We focussen in eerste instantie op de bedrijven, maar het klopt dat we het project daarna ook willen uitbreiden. We zoeken ook veiligheidscoördinatoren in verenigingen en scholen die vertrouwd zijn met hun eigen werkveld en die een aanspreekpunt kunnen zijn voor de politie.’  Vermant ziet geen graten in het project. ‘We streven naar een veiligheidscultuur in de hoofden van de Antwerpenaren. Onze stadsgenoten moeten beseffen dat ze mekaars beste partners zijn als we een veilige stad willen bouwen.’  Hoe het plan concreet zal worden ingevuld, is voorlopig nog niet bekend. De lokale politie die de motor achter het plan is, bevestigt dat Shield er komt, maar wil voorlopig geen verdere informatie geven. Pas eind september wordt het Shield-plan officieel voorgesteld.
</doc>
<doc id="1040" genre="news" gender="M">
KLM-pilote na tien jaar op non-actief gezet
HAARLEM - Een 45-jarige KLM-pilote is door haar werkgever na tien jaar op non-actief gesteld, omdat zij niet geschikt wordt geacht om achter de stuurknuppel plaats te nemen.
</doc>
<doc id="1041" genre="news" gender="M">
Gezin ontroostbaar om verhuisde kat Gerrit
Den Haag - De Haagse familie Van Harrewijn is ontroostbaar. De elfjarige kater Gerrit – vernoemd naar de recentelijk overleden opa – liep weg, werd gevonden en kwam in het asiel terecht. Toen de familie een paar weken later ontdekte dat Gerrit was gevonden, was de kat al geadopteerd door een nieuw baasje.
</doc>
<doc id="1042" genre="news" gender="M">
Al jaar in tenten door rompslomp
Den Haag - Het hulpgeld voor Sint-Maarten ligt, een jaar nadat de verwoestende orkaan Irma over het eiland trok, nog grotendeels op de plank. Op het Caribische eiland zijn daar frustraties over.
</doc>
<doc id="1043" genre="news" gender="F">
Alsnog zak geld met 40 miljoen voor NPO
Den Haag - De coalitie is alsnog akkoord met extra geld voor de publieke omroep. Bronnen melden aan De Telegraaf dat er een zak geld klaarligt met daarin eenmalig 40 miljoen euro aan gemeenschapsgeld. De NPO kan dat geld krijgen, maar dan moet er wel eerst een doorwrocht verbeterplan op tafel komen. Over geld voor de publieke omroep wordt nu al bijna een jaar gesteggeld. In november vorig jaar werd duidelijk dat bij de publieke omroep de reclame-inkomsten dalen en dat dit een blijvend probleem lijkt. Een gat van 62 miljoen euro gaapte. Mediaminister Slob (CU) eiste aanvankelijk dat de met publiek geld gespekte NPO zelf voor dit probleem zou opdraaien. Commerciële media hebben immers met soortgelijke problemen te kampen, maar houden zonder overheidssteun de broek op. Hij oogstte alom lof.
</doc>
<doc id="1044" genre="news" gender="M">
’We hoeven hem niet terug’
Dat aanslagpleger Jawed S. in een lieflijk Moezeldorp woonde waar hij alles had wat zijn hartje begeerde, is voor veel Duitse streekgenoten onverteerbaar. De aanslag in Amsterdam is voor velen het zoveelste bewijs dat de immigratiepolitiek van Merkel niet werkt.
</doc>
<doc id="1045" genre="news" gender="F">
Televisiemakers vragen Kamer om nog meer
Den Haag - De coalitie is alsnog bereid de NPO-broekzakken eenmalig met belastinggeld te vullen, maar dan wel onder voorwaarden. Eerst moet er een serieus toekomstplan worden overlegd, is het idee.
</doc>
<doc id="1046" genre="news" gender="M">
Duitsland worstelt met vluchtelingen
Sinds minstens vier jaar worstelen onze oosterburen met de vluchtelingencrisis. Begin september 2015 nodigde kanselier Angela Merkel de in Hongarije gestrande Syrische asielzoekers met een royaal humaan gebaar uit.
</doc>
<doc id="1047" genre="news" gender="M">
NPO sluit mensen uit die de begroting opbrengen
Met recht kan gezegd worden dat de NPO met belastinggeld wordt gefinancierd. Voor elke euro reclame-inkomsten krijgt het er van de Staat drie euro bij. Over deze systematiek heeft Hilversum nooit geklaagd, totdat de advertentiemarkt begon te krimpen. Waar de hele mediawereld hard moest ingrijpen om het hoofd boven water te houden, deed de NPO alsof zijn neus bloedde. Alle dieren zijn gelijk, maar sommige dieren zijn meer gelijk dan anderen, schreef George Orwell al.
</doc>
<doc id="1048" genre="news" gender="M">
Anoniem ‘verzet’ zegt Trump van binnenuit te saboteren
President Trump heeft geen moraal, schrijft een hoge medewerker anoniem in The New York Times. Het Witte Huis wil dringend weten wie de “lafaard” is. Van vrienden, voormalige vrienden en vijanden weten we dat Donald Trump zich altijd gedraagt alsof hij onder vuur ligt. Nu weten we dat dit gevoel terecht is – ook als hij het met zijn eigen gedrag heeft uitgelokt.
</doc>
<doc id="1049" genre="news" gender="M">
Albasten Kaprijkenaren vieren verjaardag
Kaprijke - Achttien albasten Kaprijkenaren, waaronder 11 mannen en 7 vrouwen, werden voor hun 75ste verjaardag in Galerie Stadhuys ontvangen. “Voor de gelegenheid kwamen er zelfs enkele vanuit Tervuren terug naar hun geboortedorp” vertelden de organisatoren. “Altijd leuk om elkaar nog eens terug te zien.” Het gezelschap schoof in het Canadees museum de voeten onder tafel en vertelde er over de tijd van toen.
</doc>
<doc id="1050" genre="news" gender="M">
Innovatie in traditionele bierwereld: oude geuze voortaan in nieuwe zakken
Beersel -  Na jarenlang onderzoek heeft brouwerij Oud Beersel een geschikte verpakking gevonden om haar lambiekbieren te verdelen. De eerste ladingen zijn al onderweg naar het buitenland.  Na jarenlang onderzoek heeft brouwerij Oud Beersel een geschikte verpakking gevonden om haar lambiekbieren te verdelen. De eerste ladingen zijn al onderweg naar het buitenland. Het kopen van wijn in zakken is al redelijk ingeburgerd de laatste jaren. Brouwerij Oud Beersel blijft niet achter, en biedt nu ook op deze manier haar bier aan. “Gedurende tien jaar hebben we onderzoek gedaan naar de geschikte manier om traditionele lambiek te kunnen verdelen via zogeheten bag-in-box. Deze verpakking is vooral bekend voor wijn en voor artisanale fruitsappen”, zegt brouwer Gert Christiaens.
</doc>
<doc id="1051" genre="news" gender="M">
Uitbater in zak en as nadat dak nieuwe Delhaize het begeeft onder de regen: "Ik ben er kapot van"
Opwijk -  Woensdagavond is omstreeks 18.45 uur het dak van de Delhaize in Nijverseel (Opwijk) door wateroverlast ingestort. Er is veel materiële schade, maar als bij wonder geraakte niemand gewond. De middelgrote winkel was 17 maanden open.  Woensdagavond is omstreeks 18.45 uur het dak van de Delhaize in Nijverseel (Opwijk) door wateroverlast ingestort. Er is veel materiële schade, maar als bij wonder geraakte niemand gewond. De middelgrote winkel was 17 maanden open. Bij een ongemeen felle regenbui in de wijk van de Plezanten Hof in Nijverseel stond niet alleen de Dendermondsesteenweg (de Gewestweg N47, red.) in een oogwenk blank, maar stortte ook een deel van het dak van de Delhaize in. Dat gebeurde boven de afdelingen van de charcuterie en de bakkerij. “Een oppervlakte van 20 op 60 meter kwam naar beneden”, zegt de brandweer. “Er ontstond paniek, maar niemand geraakte gewond.
</doc>
<doc id="1052" genre="news" gender="M">
Extreme droogte bezorgde boerin Els (44) dramatische zomer: “Afgezonderd van buitenwereld”
Damme -  Ze is boerin. Maar ook echtgenote en moeder van drie kinderen. Een combinatie die afgelopen zomer niet evident was. Maar medelijden vraagt Els Vanneste (44) niet, wel erkenning. Voor de opofferingen die haar gezin brengt. Voor onze patatten.  Ze is boerin. Maar ook echtgenote en moeder van drie kinderen. Een combinatie die afgelopen zomer niet evident was. Maar medelijden vraagt Els Vanneste (44) niet, wel erkenning. Voor de opofferingen die haar gezin brengt. Voor onze patatten. “De zomer bracht ons geen rust, wel stress.” Aan het woord is Els Vanneste (44) uit Moerkerke (Damme). Els is boerin en moeder van drie kinderen. En dat was afgelopen zomer geen evidente combinatie. De extreme droogte leidde namelijk tot meer werk en meer stress. “Als boerin leer je je mannetje staan in moeilijke omstandigheden. Maar als moeder en als echtgenote gaat het wringen.” Els is geen typische boerin, voor zover die al bestaat.
</doc>
<doc id="1053" genre="news" gender="M">
Buurtcomité haalt slag binnen: geen nieuwe woningen (maar strijd is nog niet gestreden)
De Haan -  Het gemeentebestuur van De Haan geeft nu toch geen vergunning aan een projectontwikkelaar om een verkaveling van 27 woningen binnen de wijk Noordhoek te realiseren. Het actiecomité tegen de plannen is voorzichtig blij. “We zullen blijven vechten.”  Het gemeentebestuur van De Haan geeft nu toch geen vergunning aan een projectontwikkelaar om een verkaveling van 27 woningen binnen de wijk Noordhoek te realiseren. Het actiecomité tegen de plannen is voorzichtig blij. “We zullen blijven vechten.” in het controversieel dossier rond de realisatie van een nieuwe verkaveling met 27 woningen op weilanden en braakliggende gronden in de wijk Noordhoek, waar vroeger tennisclub Polderblomme was gevestigd. Het college van burgemeester en schepenen leverde er in mei van vorig jaar een vergunning voor af. Maar die werd door het provinciebestuur vernietigd na beroep van het actiecomité Noordhoek.
</doc>
<doc id="1054" genre="news" gender="M">
Bekend logo van sponsor verdwijnt (maar eersteklasser kan wel nog op steun rekenen)
Brugge -  Nog vier dagen en het bekende oranje-groene logo verdwijnt volledig uit het straatbeeld. ADMB smelt dan namelijk volledig samen met Provikmo en Zenito. De nieuwe naam: Liantis. “We zullen als enige het hele ondernemerstraject afdekken.”  Nog vier dagen en het bekende oranje-groene logo verdwijnt volledig uit het straatbeeld. ADMB smelt dan namelijk volledig samen met Provikmo en Zenito. De nieuwe naam: Liantis. “We zullen als enige het hele ondernemerstraject afdekken.” Het is bijna zover. Vanaf 10 september is het gedaan met HR-partner ADMB, zijn externe preventiedienst Provikmo en het bedrijf Zenito. Want de drie smelten samen en gaan verder onder een groep met een nieuwe naam: Liantis. En dat betekent ook voor vier Brugse kantoren een serieuze make-over, waaronder ook de hoofdzetel. Daar wordt de laatste hand gelegd aan de verandering. Oranje-groen ADMB was jarenlang een vertrouwd bedrijf in de Brugse regio.
</doc>
<doc id="1055" genre="news" gender="M">
Hoe resten van een woning historische ‘missing link’ oplossen
Torhout -  Bij opgravingen langs de Pastoriestraat in Torhout hebben archeologen de restanten aangetroffen van een Karolingische woning uit de negende eeuw. “De woning vormt de ‘missing link’ in de Torhoutse geschiedenis. Dat maakt deze vondst uniek.”  Bij opgravingen langs de Pastoriestraat in Torhout hebben archeologen de restanten aangetroffen van een Karolingische woning uit de negende eeuw. “De woning vormt de ‘missing link’ in de Torhoutse geschiedenis. Dat maakt deze vondst uniek.” Op een terrein langs de Pastoriestraat in de Torhoutse wijk Don Bosco willen sociale huisvestingsmaatschappij De Mandel en de Vlaamse Maatschappij voor Sociaal Wonen verschillende sociale huurhuizen en -appartementen bouwen. Alvorens de werken aan te vatten heeft Raakvlak, de archeologische dienst van Brugge en Ommeland, in de zomer van 2017 een proefonderzoek uitgevoerd waaruit bleek dat er archeologische restanten aanwezig zijn.
</doc>
<doc id="1056" genre="news" gender="M">
Familie wil hele dorp optrommelen “om mémé de dag van haar leven te bezorgen”
Passendale / Zonnebeke -  Agnes Corneillie uit Passendale wordt binnenkort negentig en dat willen haar zestien kleinkinderen niet ongemerkt voorbij laten gaan. Ze nodigen iedereen uit om nu zondag om 12 uur samen Happy Birthday te zingen op de markt van Passendale.  Agnes Corneillie uit Passendale wordt binnenkort negentig en dat willen haar zestien kleinkinderen niet ongemerkt voorbij laten gaan. Ze nodigen iedereen uit om nu zondag om 12 uur samen Happy Birthday te zingen op de markt van Passendale. De familie beperkt de bijeenkomst niet tot vrienden en dichte kennissen van de dame. “Hoe meer zielen, hoe meer vreugd, omdat Agnes een bekende dorpsfiguur is. Ze baatte jarenlang een elektrozaak uit in Passendale. Wie ooit lampjes, batterijen, strijkijzers of tv's gekocht heeft bij mémé of wie gewoon een warm hart heeft, is welkom”, vertelt Jasmijn Degryse, een van de kleinkinderen van Agnes. “Mémé woont nog altijd in haar eigen huis. Haar partner is al even overleden en ze wordt ondersteund door Familiehulp en haar kinderen, want ze is niet meer zo mobiel. Daardoor kan ze zelf minder makkelijk mensen opzoeken. Daarom willen we haar een groot feest bezorgen, waarbij we haar nog eens allerlei bekende gezichten willen laten zien via Sing for Agneske. Mémé zal er zelf niet bij zijn op de markt, maar we zullen alles filmen en dit tonen op het verjaardagsfeest om haar de dag van haar leven te bezorgen. De bijeenkomst en het filmpje moeten dus een verrassing blijven. We zorgen ervoor dat ze de aankondiging van het evenement in de media niet te zien krijgt. Ook wie op de hoogte is, mag niets verklappen.” ‘Sorry voor alles’ Het opgenomen lied is slechts een onderdeel van een grotere verrassing op het verjaardagsfeest op 27 oktober. “We lieten ons inspireren door het tv-programma Sorry voor alles. Een greep uit de verrassingen en uitdagingen: een feestje houden in haar huis wanneer ze niet thuis is, een uitstap waarbij ze op verschillende plaatsen haar kleinkinderen tegenkomt zonder dat ze het weet, kleinkinderen verkleden zich als bedelaar of straatartiest en vragen mémé om geld, en last but not least: het plaatsen van haar foto in de krant. Bij deze is dat al gelukt. Ze zal helemaal overdonderd en geëmotioneerd zijn”, besluit Jasmijn.
</doc>
<doc id="1057" genre="news" gender="M">
Drijvende kraan haalt straks 12.000 m³ slib, afval, fietsen én oorlogsrelicten boven
Ieper -  Vlak voor de eeuwherdenking van Wapenstilstand wordt de vestingen bij de Menenpoort voor het eerst in honderd jaar uitgebaggerd.  Vlak voor de eeuwherdenking van Wapenstilstand wordt de vestingen bij de Menenpoort voor het eerst in honderd jaar uitgebaggerd. Er werd onlangs een bodemonderzoek uitgevoerd om na te gaan wat er allemaal in het vestingwater ligt. “Het gaat onder meer om fietsen, wielen en oorlogsrelicten”, zegt burgemeester Jan Durnez (CD&V). “Binnenkort volgen de baggerwerken, een opdracht die al langer op de lijst stond van de Vlaamse overheid. Het is eerder toeval dat het baggeren net in deze periode plaatsvindt.” Lieven Stubbe van de Ieperse dienst Milieueducatie en Landschapszorg is benieuwd naar wat er allemaal bovengehaald wordt. “Een metaalscan bracht onder meer munitie in kaart en een oorlogsbrug. Ook de archeoloog van CO7 volgt de werken op. Het is de eerste slibruiming in meer dan honderd jaar. Op de bodem ligt inmiddels een massa slib van gemiddeld 1 tot 1,5 meter dik. Deze bestaat uit een ophoping van bladval, plantenresten en bodemdeeltjes, die door de Dikkebusvijverbeek werden aangevoerd. De ruiming verbetert de ecologische kwaliteit van de vestinggrachten, houdt de ontwikkeling van algen en wieren in toom en komt de waterhuishouding ten goede.” Het baggeren begint binnenkort. In totaal gaat het om ongeveer 500 meter grachten over een breedte van 20 tot 25 meter aan beide kanten van de Menenpoort tot aan het voormalige openluchtzwembad en tot aan de voetgangersbrug. Een drijvende kraan moet een 12.000-tal kubieke meter slib uithalen. Tijdens de werken behoudt de gracht haar waterniveau. Bakboten brengen het slib telkens naar een vast punt op de oever, waar het wordt overgeladen in vrachtwagens. Hierdoor ontstaat plaatselijk enige hinder. Sporties Triathlon Voor fase 1 wordt halfweg de Kiplinglaan een werkruimte vrijgemaakt. Enkele jonge notelaars moeten hiervoor worden gerooid, maar er worden achteraf nieuwe in de plaats gezet. Voor fase 2 komt de werkruimte aan het Hoornwerk, ter hoogte van de Vaubanstraat. Daarvoor worden enkele essen, die ziek zijn, geveld. Na de werken worden ook daar nieuwe bomen aangeplant. Er worden zestig werkdagen voorzien in september en oktober. Het zwemonderdeel van de Sportics Triathlon Ieper ‘In Flanders Fields’ kan op 16 september doorgaan in het vestingwater.
</doc>
<doc id="1058" genre="news" gender="F">
Waarom deze bewoners niet te spreken zijn over beslissing stadsbestuur: “Hierdoor worden straten tegen elkaar opgezet”
Leuven -  De bewoners van de Désiré Mellaertsstraat zijn boos omdat de stad besliste alleen nog plaatselijk verkeer toe te laten in de aangrenzende Landbouwstraat. “De stad besliste dat zonder boe of ba. Daardoor neemt de parkeerdruk in onze straat toe.”  De bewoners van de Désiré Mellaertsstraat zijn boos omdat de stad besliste alleen nog plaatselijk verkeer toe te laten in de aangrenzende Landbouwstraat. “De stad besliste dat zonder boe of ba. Daardoor neemt de parkeerdruk in onze straat toe.” Op 24 augustus trokken de bewoners van de Désiré Mellaertsstraat in een brief aan het stadsbestuur aan de alarmbel. “De Désiré Mellaertsstraat bevindt zich aan de rand van de blauwe zone, met het voorspelbare gevolg dat er extra parkeerdruk is van mensen die zich net buiten die zone parkeren, net als van pendelaars die naar het station gaan”, klinkt het in de brief.
</doc>
<doc id="1059" genre="news" gender="M">
Waarom brouwer Wouter de Belg bier uit blik wil leren drinken: “Als flesjesbier te lang in het licht staat, stinkt het naar kattenpis”
Menen -  Of bier uit een blik minderwaardig is? Helemaal niet, vindt Wouter Vermeersch van de Meense brouwerij Eutropius. Hij zet er nu volop op in. De bierproducent investeerde een half miljoen in een blikkenlijn en wil in één jaar liefst 3 miljoen blikken van de band laten rollen.  Of bier uit een blik minderwaardig is? Helemaal niet, vindt Wouter Vermeersch van de Meense brouwerij Eutropius. Hij zet er nu volop op in. De bierproducent investeerde een half miljoen in een blikkenlijn en wil in één jaar liefst 3 miljoen blikken van de band laten rollen. Op weg richting een festival vlug nog een sixpack bier kopen langs de autosnelweg? Met de maten in het park de zon zien ondergaan met een blik lauwe pils in de hand? Of na het werk nog vlug even stoppen aan de buurtwinkel voor een halve liter? Taferelen die al vlug de stempel ‘marginaal’ krijgen. En toch. Wouter Vermeersch van Meense brouwerij Eutropius voorspelt een gouden toekomst voor bier in blik. Meer nog: hij trok 500.000 euro uit om een blikkenlijn te installeren.
</doc>
<doc id="1060" genre="news" gender="F">
Hardleerse chauffeurs blijven brug rammen, ondanks GI-GAN-TISCHE waarschuwing
Waregem -  Hoewel sinds november vorig jaar een gigantische banner bestuurders waarschuwt voor de relatief lage spoorwegbrug aan de Tjollenstraat, reed zich alweer een bestelwagen vast onder het gevaarte.  Hoewel sinds november vorig jaar een gigantische banner bestuurders waarschuwt voor de relatief lage spoorwegbrug aan de Tjollenstraat, reed zich alweer een bestelwagen vast onder het gevaarte. Vorige week reed zich opnieuw een grote bestelwagen vast onder de spoorwegbrug ter hoogte van de Waregemse Tjollenstraat. Het doek, dat de maximale doorganghoogte van 2,5 meter in koeien van letters aangeeft, en de brug zelf raakten daardoor beschadigd. Gemeenteraadslid Xavier Wyckhuyse (Open VLD) dringt bij het stadsbestuur aan op extra maatregelen. “In Frankrijk, Italië en Zwitserland hangen ze een metalen constructie met plastieken flappen een paar meter voor de tunnels”, zegt Wyckhuyse. “In Nederland en Duitsland worden aan tunnels optische sensoren geplaatst waardoor te grote bestel- of vrachtwagens automatisch rood licht én een verwittiging krijgen. Zoiets moet hier toch ook kunnen? Of moeten chauffeurs zich blijven vastrijden?” Vrees voor geluidsoverlast Zo eenvoudig is het niet, klinkt het bij het stadsbestuur. “Vier zijstraten leiden naar die tunnel”, zegt schepen van Mobiliteit Kristof Chanterie (CD&V). “We zouden dus vier metalen constructies moeten plaatsen, waardoor de kostprijs oploopt. Bovendien vrezen we voor geluidsoverlast bij buurtbewoners, telkens wanneer een bestelwagen tegen die constructie zou rijden.” Rode lichten kunnen evenmin, om dezelfde reden. “Dan zou het kostenplaatje oplopen tot enkele honderdduizenden euro’s”, zegt de schepen nog. “Die investering is niet te verantwoorden tegenover het aantal bestuurders dat er maar mee te maken heeft. Spoorwegbeheerder Infrabel is trouwens eigenaar van de tunnel.” Extra verkeersborden Een oplossing ligt dus niet voor de hand. “Wat voorzichtiger zijn als bestuurder, misschien”, oppert gemeenteraadslid Henri Destoop (CD&V), zelf ook professioneel als chauffeur aan de slag. “Of simpelweg wat extra verkeersborden en wegmarkeringen plaatsen”, stelt Mario Verhellen (SP.A)) voor. Burgemeester Kurt Vanrckeghem (CD&V) belooft verschillende mogelijke oplossingen te bestuderen.
</doc>
<doc id="1061" genre="news" gender="M">
Maymouna (5) werd samen met mama en zusje weggemaaid van voetpad: “Ze is in het geboortedorp van onze ouders begraven. Wij moesten hier afscheid nemen”
Sint-Niklaas -  De vijfjarige Maymouna, die op 20 augustus werd doodgereden op het voetpad van de Antwerpse Steenweg in Sint-Niklaas, is gisteren gerepatrieerd naar haar thuisland Mauritanië en meteen begraven. "We hebben hier afscheid moeten nemen." De vijfjarige Maymouna, die op 20 augustus werd doodgereden op het voetpad van de Antwerpse Steenweg in Sint-Niklaas, is gisteren gerepatrieerd naar haar thuisland Mauritanië en meteen begraven. "We hebben hier afscheid moeten nemen." Het ongeval dat Maymouna het leven kostte, gebeurde vlak voor de inrit van warenhuis Lidl. Het meisje ging samen met haar zus Kadidiatou (8) en mama Zeinabou (42) nog snel een boodschap doen in de supermarkt, toen ze plots alle drie op het voetpad werden weggemaaid door de auto van A.C. (21) uit Sint-Niklaas. Die was met hoge snelheid de controle over het stuur van zijn wagen verloren. Maymouna was op slag dood.
</doc>
<doc id="1062" genre="news" gender="M">
Na brand opent AD Delhaize vandaag opnieuw de deuren: “We zijn iedereen die geholpen heeft bij de heropbouw heel dankbaar”
Lovendegem -  ‘Pechdag’ kreeg op 18 augustus een nieuwe betekenis voor de uitbaters van de AD Delhaize in Lovendegem toen er brand uitbrak. “Gelukkig zijn mijn ouders doorbijters en harde werkers”, zegt Ann-Sophie De Clercq. Vandaag gaat de winkel weer open.  ‘Pechdag’ kreeg op 18 augustus een nieuwe betekenis voor de uitbaters van de AD Delhaize in Lovendegem toen er brand uitbrak. “Gelukkig zijn mijn ouders doorbijters en harde werkers”, zegt Ann-Sophie De Clercq. Vandaag gaat de winkel weer open. Gino De Clercq (56) en Kristien De Roo (52) baten al vijftien jaar de AD Delhaize in de Nieuwstraat uit. “We doen dat op zelfstandige basis”, legt Kristien uit. “Sinds vier jaar werkt onze dochter Ann-Sophie mee in de zaak.” “De winkel is het levenswerk van mijn ouders”, zegt Ann-Sophie (26). “Ik ben heel fier en dankbaar dat ik samen met hen in de zaak kan werken. Zij hebben de winkel opgestart en uitgebouwd. Ze zijn mijn voorbeeld en motivatie.
</doc>
<doc id="1063" genre="news" gender="M">
VIDEO. Gemeenteraadsverkiezingen voor dummies: Robrecht (40) haalt alle lijsttrekkers in zijn gemeente voor de camera
Dilbeek -  De lokale politiek dichter bij de inwoners brengen. Met die insteek interviewde Robrecht Geeroms de Dilbeekse lijsttrekkers over het verleden én de toekomst. Het resultaat goot hij in een videoreeks waarvan de eerste aflevering lovend werd onthaald.  De lokale politiek dichter bij de inwoners brengen. Met die insteek interviewde Robrecht Geeroms de Dilbeekse lijsttrekkers over het verleden én de toekomst. Het resultaat goot hij in een videoreeks waarvan de eerste aflevering lovend werd onthaald. Nu de gemeenteraadsverkiezingen met rasse schreden naderen en de politieke partijen steeds meer beloftes en slogans afvuren, wordt de bomen door het gekleurde bos zien bijzonder moeilijk voor velen die in oktober naar de stembus moeten. Al lijk je in Dilbeek geen excuses meer te hebben dankzij Schepdaalnaar Robrecht Geeroms (40). Bij wijze van hobby interviewde hij de afgelopen weken de Dilbeekse lijsttrekkers en legde hen dezelfde vragen en stellingen voor.
</doc>
<doc id="1064" genre="news" gender="M">
Na de 'doorkijkkerk': dit dorp krijgt misschien de allereerste ‘doorloopkerk’ van het land
Dilbeek / Itterbeek -  Architectenbureau Ark werkte samen met het buurtcomité van Itterbeek een toekomstvisie uit voor het dorpscentrum. Vooral de voorstellen rond de kerk zijn opmerkelijk. Over het verkeersvrij maken van het dorp is niet iedereen te spreken.  Architectenbureau Ark werkte samen met het buurtcomité van Itterbeek een toekomstvisie uit voor het dorpscentrum. Vooral de voorstellen rond de kerk zijn opmerkelijk. Over het verkeersvrij maken van het dorp is niet iedereen te spreken. Vele inwoners van Itterbeek dromen al jaren over een vernieuwd centrum. Het buurtcomité Itterbeek nam twee jaar geleden het heft in eigen handen en lanceerde verschillende enquêtes onder de bewoners. Met die input werd een buurtavond georganiseerd waarop gedroomd kon worden over de toekomst van het dorp. Ian Leonnard, architect bij Ark dat al vele jaren gevestigd is in de schaduw van de kerktoren van Itterbeek, ging mee dromen, of dacht dat toch te doen.
</doc>
<doc id="1065" genre="news" gender="M">
Rechtse studentenclub Schild en Vrienden ontmaskerd: racisme en antisemitisme achter de schermen
De VRT heeft in een Pano-reportage de rechtse studentenclub Schild & Vrienden ontmaskerd. De jongerenbeweging grossiert achter de schermen in racisme en antisemitisme. De groep werd ontmaskerd door het VRT-programma . Een halfjaar lang volgde reporter Tim Verheyden met een kleine camera student Dries Van Langenhove en zijn organisatie Schild en Vrienden. Een jongerenvereniging die pas vorig jaar is opgericht, maar hoge ogen gooit omdat haar boodschap van een “weerbare” jeugd in een zuiver Vlaanderen erg lijkt aan te slaan.
</doc>
<doc id="1066" genre="news" gender="M">
VIDEO. Gemeenteraadsverkiezingen voor dummies: Robrecht (40) haalt alle lijsttrekkers in zijn gemeente voor de camera
De lokale politiek dichter bij de inwoners brengen. Met die insteek interviewde Robrecht Geeroms de Dilbeekse lijsttrekkers over het verleden én de toekomst. Het resultaat goot hij in een videoreeks waarvan de eerste aflevering lovend werd onthaald. Nu de gemeenteraadsverkiezingen met rasse schreden naderen en de politieke partijen steeds meer beloftes en slogans afvuren, wordt de bomen door het gekleurde bos zien bijzonder moeilijk voor velen die in oktober naar de stembus moeten. Al lijk je in Dilbeek geen excuses meer te hebben dankzij Schepdaalnaar Robrecht Geeroms (40). Bij wijze van hobby interviewde hij de afgelopen weken de Dilbeekse lijsttrekkers en legde hen dezelfde vragen en stellingen voor.
</doc>
<doc id="1067" genre="news" gender="F">
Event+ organiseert rommelmarkt
Bierbeek - Zondag 9 september wordt de Oude Baan in Korbeek-Lo afgesloten voor de rommelmarkt van Event+. Meer dan 200 verkopers verwelkomen je vanaf 9 uur. Voor de kleintjes is er een springkasteel en voor de hongerigen en dorstigen is er een (zonne)terras.
</doc>
<doc id="1068" genre="news" gender="F">
Studenten trekken straat op tegen Schild & Vrienden: "Niet in onze naam"
Gent - Een boze groep studenten van de Universiteit Gent organiseert op 25 september een protestactie tegen Schild & Vrienden. Dat delen ze mee via Facebook, nadat een reportage van VRT-programma Pano gisterenavond onthulde dat S&V-leden in besloten chatgroepen racistische en antisemitische berichten uitwisselen. De protestactie "Dries Van Langenhove vertegenwoordigt ons niet" wordt vooral een statement tegen het boegbeeld van Schild & Vrienden, Dries Van Langenhove. Die is behalve student aan de UGent ook bestuurslid. Al meer dan tweehonderd studenten schreven zich in. "De reportage van Pano over Schild & Vrienden heeft heel Vlaanderen geschokt", zeggen de studenten. "Haat, racisme, seksisme, homofobie, antisemitisme en zelfs oproepen tot geweld blijken schering en inslag. De voorzitter en oprichter van Schild & Vrienden, Dries Van Langenhove, zetelt als studentenvertegenwoordiger in de Raad van Bestuur van de UGent. Iemand die geweld, racisme, vrouwenhaat, homo- en transfobie predikt, iemand die poseert met vuurwapens kan echter de open en diverse studentengemeenschap van de UGent niet verdedigen.  Wij zeggen: niet in onze naam! We wensen met deze actie duidelijk te maken dat de acties en visie van Schild & Vrienden niet overeenkomen met de rijke diversiteit van UGent, en dan ook hier niet thuis horen. Namens enkele studentenvertegenwoordigers hopen we op een talrijke opkomst om een signaal te sturen dat wij, niet zij, de stem van de student vertegenwoordigen!" De protestactie vindt plaats op 25 september aan het rectoraat. Vanavond om 18u wordt er ook een betoging georganiseerd onder de Stadshal.
</doc>
<doc id="1069" genre="news" gender="M">
Met SOS wandelen in Kozen
De vereniging biedt daar de keuze uit twee wandelingen, een korte tocht van ongeveer 6 km en een langere van om en bij de 10 km. Belangstellenden worden verwacht om 13.30 uur aan de kerk van Kozen aan de Opcosenstraat.
</doc>
<doc id="1070" genre="news" gender="F">
PO in actie wil staking alle overheidsdiensten
Den Haag - Leraren, agenten, verpleegkundigen en militairen worden opgeroepen om op 2 oktober naar Den Haag te komen. „Het moet een krachtiger signaal dan ooit tevoren worden. We willen -in groten getale- eisen dat er na acht jaar van 60 miljard euro bezuinigen op de publieke sector er eindelijk geld bijkomt”, zegt mede-initiatiefnemer Jan van de Ven van Publieke Sector in Actie. „Het kan een manifestatie, een festival of een enorme protestmars worden”, vertelt Van de Ven die in het dagelijks leven basisschoolleraar is en drijvende kracht achter PO in actie. Vorig jaar oktober wist deze organisatie op één dag 60.000 stakende leraren op de been te krijgen. „In welke vorm we dit gaan gieten hangt af van het aantal mensen dat zich aansluit bij onze actie. Wat we vooral willen is het geluid laten horen vanuit werknemers. De ene week eist Jeugdzorg 750 miljoen extra erbij, dan willen politie-agenten een betere cao en al jaren vragen de leraren er miljoenen bij. Het zijn serieus te nemen geluiden; het onderwijs, de zorg, politie en defensie kampen met enorme personeelstekorten, werkdruk en salarisachterstanden. Daarom hebben we bedacht de handen ineen te slaan.” Van de Ven benadrukt dat de noodkreet naar het kabinet vooral vanaf de werkvloer komt. „Niet namens de bonden en ook niet gelieerd aan welke politieke stroming dan ook. Hoewel we natuurlijk wel hopen dat de grote vakbonden zich uiteindelijk achter de actie van 2 oktober scharen.” Van de Ven krijgt op 2 oktober vooralsnog geen bijval van vakbond FNV. „Wij gaan eerder dan 2 oktober op een of enkele plekken in het land breder actie voeren. Daar zijn we al weken mee bezig”, zegt een woordvoerster. Wanneer dat is en hoe die actie eruit komt te zien kon ze nog niet zeggen. Achter de protestgroep voor het basisonderwijs PO in actie, bestaande uit 45.000 leden, hebben inmiddels zich ook alle andere onderwijsactiegroepen geschaard: VO in actie, MBO in actie en WO in actie. Daarnaast staat Zorg in actie, met 30.000 zorgprofessionals volledig achter de oproep. Van de Ven: „De agentenactiegroep Malieveld 2.0 met 17500 sympathiseert ook, maar is natuurlijk huiverig voor een oproep tot staking. Daar zetten we ook niet op in. We zetten in op het creëren van een massa die een krachtiger signaal dan ooit gaat afgeven.” ’Publieke sector in actie’ heeft begin oktober geprikt als datum voor de actie, omdat dan de afschaffing van de dividendbelasting door de Tweede Kamer wordt behandeld. Het geld dat de overheid door die maatregel misloopt, kan volgens de leraren beter aan de publieke sector worden besteed. Inmiddels groeit het aantal steunbetuigingen en aanmeldingen op Facebook bij de actiegroep snel. Het afschaffen van de dividendbelasting komt steeds meer onder vuur te liggen. Vandaag stellen Rabo-economen dat het geen verbetering zal zijn voor het vestigingsklimaat van bedrijven en zou het zelfs negatieve gevolgen hebben voor de aantrekkelijkheid van Nederland.
</doc>
<doc id="1071" genre="news" gender="M">
Pornoactrice zorgt voor storm in Amsterdam
Amsterdam - Met nieuwe feiten gaat Stormy Daniels president Trump binnenkort opnieuw in de problemen brengen. Daarvoor waarschuwt de pornoactrice op een opvallend podium: ze is vanavond te gast bij RTL Late Night. Hoewel Trump de affaire met Daniels steevast ontkent, heeft zijn advocaat inmiddels wel toegegeven dat hij uit zijn naam 130.000 dollar zwijggeld aan haar heeft betaald. RTL Late Night heeft bijna drie maanden aan de komst van Daniels gewerkt. Deze week had de redactie plotseling beet omdat ze toch al in Europa was. In de VS wijst ze tv-verzoeken af, omdat ze zich daar sinds haar onthullingen naar eigen zeggen een voortvluchtige voelt.   Hoofdredacteur Marij Janssens van RTL Late Night is nog steeds verbaasd dat het gelukt is om de pornoactrice te strikken. „Daniels staat al een tijdje op een lijst namen van wie we denken: ’Als die nou zouden komen…’ Ze heeft Trump echt in de problemen gebracht. Nu hoefden we ineens alleen een vliegticket, een taxi en een hotel te regelen.” De zelfbenoemde ’actrice en regisseur’ raakte recent in Groot-Brittannië in opspraak omdat ze één miljoen dollar niet genoeg zou hebben gevonden om deel te nemen aan de celebrity-versie van Big brother . Janssens houdt echter vol dat RTL niet met geld heeft hoeven smijten. „Dat doen we uit principe niet.”   Wel krijgt de bijzondere gast een speciale behandeling. Ze hoeft niet aan te schuiven aan een tafel met vijf andere gasten, maar wordt een heel uur lang één-op-één door Twan Huys ondervraagd. Ze beweert onder meer dat haar advocaat nieuw belastend materiaal over de Amerikaanse president in handen heeft. De uitzending met Daniels wordt door RTL als een ’special ’ aangekondigd, waarin Huys niet alleen dieper op haar nachten met Trump zal ingaan, maar ook op haar leven en op het werken in de porno-industrie. Janssens erkent dat de opzet lijkt op die van College tour , het programma dat ze met Huys voor de NPO maakte naast Nieuwsuur . „Maar er zit geen publiek bij dat vragen mag stellen, dus het is echt wel wat anders.”.
</doc>
<doc id="1072" genre="news" gender="M">
Groot verzet tegen sluiten bajes
AMSTERDAM - De FNV doet een klemmend beroep op de Kamer om het besluit vier gevangenissen te sluiten, te heroverwegen. De vakbond zet vraagtekens bij een rapport van het WODC dat de basis was voor het besluit, omdat de onafhankelijkheid van WODC-onderzoeken wordt betwist. Dat staat in een brief van de FNV aan de Kamercommissie Justitie en Veiligheid. Die komt vandaag bijeen om problemen binnen het gevangeniswezen te bespreken. Leden van de vakbond en cipiers gaan naar de Kamer. Ze maken zich grote zorgen over de sluiting, waardoor de druk op personeel en gedetineerden en daardoor de onveiligheid zou toenemen. Het WODC maakt voor het ministerie ramingen voor de capaciteitsbehoefte in de justitiële inrichtingen. Het besluit van de minister in juni om de gevangenissen in Zwaag, Zoetermeer, Zeist en Almere te sluiten is gebaseerd op een ramingsrapport van mei. In december bleek uit onderzoek van Nieuwsuur dat de onafhankelijkheid van het WODC mogelijk is aangetast. De politiek zou de uitkomst zodanig beïnvloeden dat die in het voordeel zou zijn van topambtenaren en ministers. Naar de onafhankelijkheid lopen nu onderzoeken. „De kamer zou hierover ook de vraag mogen stellen of dit rapport wel de basis moet zijn van sluitingen, nu de kamer zelf nog wacht op de uitkomsten van de onderzoeken naar politieke beïnvloeding”, zegt Yntse Koenen, bestuurder sector overheid van de FNV. Ook de gemeenten waarin de te sluiten gevangenissen zijn gevestigd, maken zich grote zorgen over de sluiting. Volgens de bond en de ondernemingsraden van de gevangenissen staan veel cellen leeg omdat de aangiftebereidheid afneemt, de werkdruk bij de politie toeneemt en de werkdruk en financiële tekorten in de veiligheidsketen zeer hoog zijn. Er zouden veel meer gedetineerden in de cellen moeten zitten. In een petitie in maart vroegen de bonden en de OR’s om onafhankelijk onderzoek naar de criminaliteitscijfers. Korpschef Erik Akerboom zei eerder dit jaar dat de criminaliteitscijfers ’botsen met de realiteit’. Een van de cipiers die zich grote zorgen maakt, werkt in de PI Almere. „De werkdruk hier is enorm hoog. We hebben nu al te maken met een enorme onderbezetting, waardoor het goed monitoren van de gedetineerden onmogelijk is. Het ziekteverzuim onder personeel is groot en er zijn spanningen onder de gedetineerden. We maken ons grote zorgen over de veiligheid”, aldus het FNV-lid dat anoniem wil blijven. Er is volgens cipiers en de FNV ook te vaak sprake van een dubbele celbezetting.
</doc>
<doc id="1073" genre="news" gender="M">
&#8216;Noord-Korea wil voor einde termijn Trump kernwapens opgeven&#8217;
Kim Jong-un en president Moon houden later deze maand een derde top. Pyongyang zou volgens Zuid-Korea voor begin 2021 zijn kernwapens willen opgeven. Noord-Korea wil voor het einde van het eerste termijn van de Amerikaanse president Trump begin 2021 zijn kernwapenprogramma ontmantelen. Dat heeft de Noord-Koreaanse leider Kim Jong-un deze week duidelijk gemaakt aan een delegatie uit Zuid-Korea, meldt het Zuid-Koreaanse persbureau Yonhap . Het is voor het eerst dat het noorden een termijn heeft gesteld voor de denuclearisering van het Koreaanse schiereiland.
</doc>
<doc id="1074" genre="news" gender="F">
Doden na zware aardbeving in Japan
Zeker dertig mensen zijn nog vermist en meer dan 290 mensen raakten gewond. De ravage in het noorden van Japan is groot. Japan is donderdagochtend getroffen door een zware aardbeving waarbij zeker zeven mensen om het leven zijn gekomen. Dat heeft Yoshihide Suga, de secretaris van het Japanse kabinet, verklaard. Waarschijnlijk zal het dodental nog verder oplopen. Zeker dertig mensen zijn nog vermist en meer dan 290 mensen raakten gewond, meldt persbureau AP.
</doc>
<doc id="1075" genre="news" gender="M">
Kiezen voor Kozen met wandelclub SOS
Geetbets - Wandelclub SOS trekt donderdag 6 september naar de Nieuwerkerkense deelgemeente Kozen voor twee 'uitgepijlde' wandelingen. Vertrek om 13.30 uur aan de kerk, Opcosenstraat 7 in kozen.
</doc>
<doc id="1076" genre="news" gender="M">
Inbraakpoging Halve Maanplaats
Diest - In een woning op de Halve Maanplaats in Diest werd een inbraakpoging gepleegd. De dader(s) slaagde(n) er niet in het huis te betreden. De politie van de zone Demerdal DSZ (Diest – Scherpenheuvel-Zichem) kreeg melding van de inbraakpoging afgelopen weekend. De dader(s) probeerde(n) via de achterdeur binnen te geraken, maar dat mislukte. ge: NL-BE;mso-bidi-language:EN-US'>De chauffeur legde een positieve speekseltest af, wat wijst op drugsgebruik. Zijn rijbewijs werd onmiddellijk voor een periode van 15 dagen ingetrokken.
</doc>
<doc id="1077" genre="news" gender="M">
Man (56) 15 dagen zonder rijbewijs
Scherpenheuvel-Zichem - Een man van 56 jaar uit Scherpenheuvel-Zichem is zijn rijbewijs voor 15 dagen kwijt. Hij werd betrapt op rijden onder invloed. De politie van de zone Demerdal DSZ (Diest – Scherpenheuvel-Zichem) deed de controle zaterdagochtend op de Westelsebaan in Scherpenheuvel-Zichem. De chauffeur legde een positieve alcoholtest af. Hij had een te hoog promillegehalte in het bloed. Zijn rijbewijs werd onmiddellijk voor een periode van 15 dagen ingetrokken. -family:Calibri;mso-ansi-language:NL-BE;mso-fareast-language: NL-BE;mso-bidi-language:EN-US'>De chauffeur legde een positieve speekseltest af, wat wijst op drugsgebruik. Zijn rijbewijs werd onmiddellijk voor een periode van 15 dagen ingetrokken.
</doc>
<doc id="1078" genre="news" gender="M">
Jongeman (25) 15 dagen rijbewijs kwijt
Scherpenheuvel-Zichem - Een man van 25 jaar uit Scherpenheuvel-Zichem is zijn rijbewijs voor 15 dagen kwijt. Hij werd betrapt op rijden onder invloed van drugs.  De politie van de zone Demerdal DSZ (Diest – Scherpenheuvel-Zichem) deed de controle zaterdag in de Kranenburgstraat in Scherpenheuvel-Zichem. De chauffeur legde een positieve speekseltest af, wat wijst op drugsgebruik. Zijn rijbewijs werd onmiddellijk voor een periode van 15 dagen ingetrokken.
</doc>
<doc id="1079" genre="news" gender="F">
“De Mont Blanc ligt vol afval. Degoutant”
Het moet afgelopen zijn met de fratsen van onvoorbereide toeristen en klimmers zonder respect voor de natuur op de Mont Blanc, vonden de regionale Franse autoriteiten. En dus laten ze vanaf 2019 maximaal 214 alpinisten per dag toe op de Goûter-route. Een goed idee, vinden Vlaamse klimmers. “Het loopt soms de spuigaten uit. Mensen gaan zonder kennis van de bergen en goede uitrusting de Mont Blanc op, en duwen andere klimmers opzij. Er is geen respect voor de lokale bevolking, de cultuur en de natuur. De Mont Blanc ligt vol afval. Echt degoutant.” De Vlaamse bergbeklimmer Sanne Bosteels (44) schetst een duidelijk beeld. “Het is een fenomeen over de hele wereld, bij de Mount Everest is het zelfs nog tien keer erger. Die is overgecommercialiseerd.
</doc>
<doc id="1080" genre="news" gender="M">
Inbraakpoging Halve Maanplaats
De politie van de zone Demerdal DSZ (Diest – Scherpenheuvel-Zichem) kreeg melding van de inbraakpoging afgelopen weekend. De dader(s) probeerde(n) via de achterdeur binnen te geraken, maar dat mislukte. ge: NL-BE;mso-bidi-language:EN-US'>De chauffeur legde een positieve speekseltest af, wat wijst op drugsgebruik. Zijn rijbewijs werd onmiddellijk voor een periode van 15 dagen ingetrokken.
</doc>
<doc id="1081" genre="news" gender="M">
Publieke omroep snijdt wel degelijk in journalistiek
Bezuinigingen De NPO ontkent dat wordt bezuinigd op journalistiek. Dat is een leugen, zeggen makers. Vandaag praat de Kamer over de media. Moet de publieke omroep volgend jaar echt 62 miljoen euro inleveren? Kan er nog wat vanaf gepingeld? Of moet de NPO dat uit de eigen reserves halen? Daarover praat de Tweede Kamer donderdag met minister Slob (CU, Media).
</doc>
<doc id="1082" genre="news" gender="M">
Moeder en twee dochtertjes weggemaaid op voetpad: slachtoffer Maymouna (5) begraven in Mauritanië
De 5-jarige Maymouna, die op 20 augustus werd doodgereden op het voetpad van de Antwerpse Steenweg in Sint-Niklaas, is gisteren gerepatrieerd naar haar thuisland Mauritanië en meteen begraven. Haar moeder, die ook werd aangereden en lange tijd in levensgevaar verkeerde, is aan de beterhand. Het ongeval dat Maymouna het leven kostte, gebeurde vlak voor de inrit van warenhuis Lidl. Het meisje ging samen met haar zus Kadidiatou (8) en moeder Zeinabou (42) nog snel een boodschap doen in de supermarkt, toen ze plots alle drie van het voetpad werden gemaaid door de auto van A.C. (21) uit Sint-Niklaas. Die was met hoge snelheid de controle over het stuur van zijn wagen verloren. Maymouna was na de klap op slag dood.
</doc>
<doc id="1083" genre="news" gender="M">
Luxemerk Burberry stopt met bont en verbranden kleding
Eerder deze zomer moest het Britse bedrijf flinke kritiek incasseren toen bleek dat het meer dan 31 miljoen euro aan niet-verkochte producten had vernietigd. Het Britse luxemerk Burberry stopt met het verbranden van kleding en andere producten. Ook zegt het bedrijf dat het in de toekomst geen echt bont meer zal gebruiken.
</doc>
<doc id="1084" genre="news" gender="F">
India maakt einde aan strafbaarstelling homoseksualiteit
Het historische besluit van het Hooggerechtshof zet een streep door een wet die nog stamt uit de Britse koloniale tijd. Het Hooggerechtshof in India heeft donderdag een einde gemaakt aan de strafbaarstelling van homoseksualiteit. Dat meldt persbureau Reuters. Het historische besluit zet een streep door een wet die nog stamt uit de Britse koloniale tijd waarmee homoseksualiteit kan worden bestraft met maximaal tien jaar cel en een boete.
</doc>
<doc id="1085" genre="news" gender="M">
Ria Bremer, de absolute mediaster van de week
Zap Bremer is te zien in ‘Hoe bevalt Nederland’, een drieluik over voortplantingsgeneeskunde en zwangerschap. Een boeiend programma, maar nog beter was de wijze waarop de tv-veterane zich vooraf presenteerde. Wow, Ria Bremer! Ik geloof niet dat ik de afgelopen decennia een gedachte had gewijd aan de jarenlange voorvrouw van Stuif es in en Vinger aan de pols – waarschijnlijk ben ik daardoor extra verrast door de wijze waarop Bremer de absolute mediaster van deze week werd.
</doc>
<doc id="1086" genre="news" gender="F">
UvA verwijdert concentratiepillen uit automaat na klacht
De Universiteit van Amsterdam verwijdert zogeheten ‘concentratiepillen’ uit automaten die in de universiteitsgebouwen staan. In de automaten op de Universiteit van Amsterdam zitten sinds kort onder meer geodriehoeken, condooms, maagzuurremmers én concentratiepillen – Braincaps Boost, 10 capsules voor 6,99 euro. Tot verbazing van Jan Trooster (60), student geschiedenis en apotheker. Hij heeft zich over de pillen beklaagd bij de universiteit. „De gedachte dat concentratie in een pil zit, moet je niet stimuleren, er wordt al genoeg misbruik van Ritalin gemaakt”, vertelt hij door de telefoon. 20 procent slikt weleens ADHD-medicatie zonder recept om beter te studeren, blijkt uit enquêtes.
</doc>
<doc id="1087" genre="news" gender="F">
Cultuurevolutie op één miljoen pixels
Consensus of lokale entropie Onder druk ontstaan er in een cultuur duidelijke regels en normen. Dat proces is nu onderzocht met een vrije kleurplaat op Reddit. Het was een experiment zoals er zoveel – bedoeld en onbedoeld – online hebben plaatsgevonden: 72 uur lang mochten bezoekers aan de website Reddit vorig jaar pixels aanbrengen op een canvas van 1.000×1.000 pixels, onder de naam Reddit Place . Na elke pixel moest de bezoeker een paar minuten wachten voordat de volgende kon worden geplaatst. Verschillende groepen bezoekers organiseerden zich vervolgens in ‘subreddits’ om overleg te plegen en samen kunstwerkjes te maken op het canvas.
</doc>
<doc id="1088" genre="news" gender="M">
Dewinter: ‘Poging om Francken en N-VA neer te sabelen’
Filip Dewinter, federaal parlementslid en Antwerps lijsttrekker voor Vlaams Belang, reageert terughoudend op de Pano-reportage over Schild & Vrienden. ‘Dit kan je bij bijna elke groep doen.’ Filip Dewinter is duidelijk: ‘Nee, ik heb de aflevering van Pano niet gezien. Maar ik veroordeel elke vorm van racisme en geweld.’ Toch is er volgens de Vlaams Belang-politicus geen twijfel: ‘Ja, wat ik heb zien passeren, is kinderlijk en infantiel. De berichten zijn ranzig en meer dan een beetje erover. Maar om alleen daarop een hele organisatie af te rekenen: dat is heel gemakkelijk. Je kunt dit bij elke groep of vereniging doen. In de marge zul je altijd voldoende ranzigheid vinden om te framen.’ Dewinter is vooral benieuwd naar de politieke impact. ‘Het doel is duidelijk om een politieke partij te treffen. Zonder leedvermaak zeg ik: ik denk dat het niet onze partij is die door het slijk moet, maar de N-VA die in het vizier genomen wordt. Vijf weken voor de verkiezingen? Dit is een poging om Francken en de N-VA neer te sabelen.’ De politicus verwijst naar het feit dat leden van Schild & Vrienden vorig jaar spontaan de beveiliging bij een lezing van Theo Francken op zich hadden genomen. De Vlaams Belanger wil zich zeker niet ‘aansluiten bij de wolven in het bos’, die als scherprechters Schild & Vrienden neersabelen. ‘Je moet opletten met brandmerken.’ Dewinter vindt het heel gemakkelijk van de N-VA’ers Bourgeois en Demir om zich te distantiëren van Schild & Vrienden. ‘De leden zijn goed als militanten en ordediensten, maar bij de eerste storm steekt de N-VA hen een mes in hun rug. Enige nuance zou hen sieren.’ Dewinter wil dan ook eerst weten wie wat gepost en geliket heeft. ‘Want ik vind het een club met heel wat talenten. Ik ken een paar individuen, waarvan er en aantal actief zijn in onze partij, en dat zijn allemaal rechtse, nationalistische jongeren met goede bedoelingen.’ De politicus benadrukt dat hij Dries Van Langenhove, de bezieler, nog nooit heeft ontmoet. ‘Ik ken hem niet, maar ik vind het wel een talentvolle jongen. Ik heb hem een paar keer horen spreken.’ De jongeren hebben dus een grote fout gemaakt volgens Dewinter. Maar dat is volgens het parlementslid ‘een vloek van deze tijd’. ‘Ik zie dat ook weleens passeren. Gelukkig ben ik te oud om me met al die chatgroepen bezig te houden, maar ik betreur ten zeerste dat racisme, geweld of pornografie op sociale media zo gebanaliseerd worden.’ ‘De jongeren moeten dringend beseffen dat discretie een illusie is en dat er tegenstanders zijn die dat willen gebruiken om hen aan te vallen. Het zijn jonge mensen. Ze maken fouten. Dit is er een grote. Maar ik geef hen het voordeel van de twijfel.’ Volgens de Vlaams Belanger is de Pano-aflevering ‘één grote opgezette poging om de radicale Vlaamse Beweging opnieuw door het slijk te sleuren’. ‘Voor het Vlaams-nationalisme moet de onderste steen omgekeerd worden. Deed de VRT maar even hard zijn best om radicale islamitische organisaties aan te pakken, dan hadden verenigingen als Sharia4Belgium zich nooit zo goed kunnen organiseren.’
</doc>
<doc id="1089" genre="news" gender="F">
Civiele Bescherming zoekt op kanaal naar vermiste man
Harelbeke / Zwevegem - In het kanaal Kortrijk-Bossuit wordt momenteel met man en macht gezocht naar een vermiste Harelbekenaar. Sinds deze morgen zoekt de civiele bescherming in en langs het kanaal Kortrijk-Bossuit naar Octave Sabbe (86). Bootjes en duikers van de Civiele Bescherming zochten eerst ter hoogte van de Deerlijksestraat in Zwevegem, maar breiden hun zoekterrein uit richting Stasegem. Momenteel is er nog geen enkel spoor. Sabbe verliet op dinsdag 28 augustus zijn woning in de Iepersestraat in Harelbeke. Hij is ongeveer 1,70 meter lang en slank gebouwd. Hij heeft grijs haar en draagt een snor. Op het ogenblik van zijn verdwijning droeg hij een lichtgrijze broek, een donkerblauw hemd, bordeaux kousen en zwarte schoenen. Hij droeg eveneens een gouden ketting met kruisje. Hebt u Octave Sabbe nog gezien of weet u waar hij is, neem dan contact op met de speurders via het gratis nummer 0800-30.300. U kan uw tips ook sturen naar opsporingen@police.belgium.eu
</doc>
<doc id="1090" genre="news" gender="M">
Grote pop-up markt op de speelplaats van het Oud College
Tienen - Op zaterdag 15 september, in de namiddag, wordt de speelplaats van het voormalig college (Broekstraat) omgetoverd tot een marktplaats met diverse standjes. Het project met pop-ups rond het loopt in het najaar door. Zo zal er op zaterdag 15 september aanvullend een eerste groot evenement plaatsvinden. Er wordt een mix aangeboden worden van vintage, handgemaakte spullen, kleding, vinyl, voeding en design. Er komen meer dan vijftig standhouders. Het is geen rommelmarkt, maar een platform voor creatieve geesten die handgemaakte voorwerpen aanbieden. Ook webshops krijgen er de kans om hun producten aan het publiek te presenteren. En leuke tweedehandsspullen zoals vintage meubels, decoratie, vinyl en kledij zal je er zeker ook kunnen vinden. De organisatoren willen hergebruik stimuleren. Ook de bij het publiek reeds goed gekende pop-ups in de gebouwen van het Oud College nemen deel in tentjes. Zop ontstaat ook gelegenheid om iets te eten en te drinken op de terrassen en zijn er workshops te volgen en dj’s aan het werk.
</doc>
<doc id="1091" genre="news" gender="M">
Basisscholen GO Dender en De Stroom blikten eerste schooldag in
Geraardsbergen - De eerste schooldag in de basisscholen GO Dender en De Stroom vormde het onderwerp voor een leuk filmpje dat door de leerlingen, met wat professionele hulp, werd ingeblikt. "De oudervereniging van basisschool GO Dender en De Stroom zorgde voor een zeer originele start van het schooljaar. De school veranderde in een opnamestudio. Samen met de rasacteurs Wouter Verdegem en Mout Uyttersprot van Collectief Productions en Zonen gingen de leerlingen de hele dag creatief en expressief aan de slag. Niet alleen de leerlingen maar het ganse schoolteam werd er bij betrokken." "Het laatste schooluur werd de turnzaal omgetoverd tot cinemazaal en bekeken ze samen hun eigen dolkomische slapstick film. Op de eerste ouderinfoavond zullen ook de ouders het eindresultaat kunnen bekijken."
</doc>
<doc id="1092" genre="news" gender="M">
Kenneth Verheyen duwt, Nadine Verbruggen op vijfde plaats
Begijnendijk - N-VA Begijnendijk maakt de samenstelling van de lijst verder bekend. Lijsttrekker Bart Soree stelt de nr vijf en de lijstduwer voor. Kenneth Verheyen (43) wordt lijstduwer. Hij woont tien jaar in Betekom en is sinds haar oprichting lid van N-VA Begijnendijk-Betekom en neemt er momenteel de rol van penningmeester op zich. Kenneth behaalde het Master diploma Toegepaste Economische Wetenschappen aan de KU Leuven en in zijn professionele loopbaan ondersteunt hij banken en bedijven in de financiële wereld om hoogtechnologische projecten op te zetten. Hij doet dit sinds 2013 als zelfstandig consultant. Bij al zijn drukke bezigheden blijft muziek een eeuwige uitlaatklep. "Ik probeer de volgende legislatuur de "achterkamer-politiek" verder te kunnen afbouwen, want dit blijft een zwakke schakel in de lokale besluitvorming" zegt de lijstduwer. Op de vijfde plaats staat Nadine Verbruggen (55). Ze is oma van vier schattige kleinkinderen. Zij volbracht haar studie Master Toegepaste Economische Wetenschappen in Brussel. Als commerecieel directeur heeft ze ervaring opgebouwd in de voedingsindustrie. Ze is verknocht aan auto's, architectuur, huisinrichting en natuur en draagt de traditionele waarden als familie en vrienden hoog in haar vaandel. "Ik zet me in voor een veilig, duurzaam, leefbaar en aangenaam Begijnendijk. Mijn interesses gaan vooral naar sociaal beleid en welzijn, onderhandhaving en veiligheid en mobiliteit" zegt Nadine.
</doc>
<doc id="1093" genre="news" gender="M">
Geraardsbergs wandtapijt te kijk
Geraardsbergen - Zondag 9 september om 14 uur opent in het stadhuis de expo "Geraardsbergs Wandtapijt", een unieke kans om kennis te maken met de artistieke wandtapijtenproductie waarmee Geraardsbergen zich ooit op de kaart zette. In de 16de eeuw lag het zwaartepunt van de Europese wandtapijtenproductie in de Zuidelijke Nederlanden. Er zijn over de hele wereld slechts enkele wandtapijten bekend met het merk van onze stad. Een unieke kans om dit bijzonder werk in eigen stad te bewonderen. Het wandtapijt zal na de opening elke zaterdag en zondag te bezichtigen zijn tot 30 september op zaterdag en zondag van 14 tot 17 uur.
</doc>
<doc id="1094" genre="news" gender="M">
Uitgebreid muziekprogramma op kermis Zandbergen
Geraardsbergen - De Dorpsraad Zandbergen zet dit jaar al voor de vijfde keer de schouders onder de jaarlijkse kermis Zandbergen. Op kermiszaterdag 8 september pakt het dorp uit met een goedgevulde muzikale affiche, een dorpswandeling, kinderanimatie én vuurwerk. In 2018 is de Dorpsraad Zandbergen al aan haar vijfde editie toe van kermis Zandbergen. "We bouwen verder op de gekende formule: een dorpswandeling, die deze keer volledig gratis is, kinderanimatie, eet- en drankstandjes. Op het podium bieden we dit jaar een uitgebreide mix van optredens voor jong en oud." "Disco Jeuk geeft om 16 uur de aftrap van een goed gevuld muzikaal programma dat jong en oud zal bekoren. Van zodra het donker wordt, voorzien we opnieuw een spetterend vuurwerk, dit jaar op de tonen van klassieke muziek" vertelt Andy Vanbellinghen, voorzitter dorpsraad Zandbergen. Kermisprogramma 13 uur—15 uur: Start gratis wandelzoektocht. Elke deelnemer maakt kans op een leuke prijs 16-18 uur: Kinderdisco Jeuk 18- 19 uur: Zanger Bart 19-21 uur: The Croony Rockers 21 uur: Vuurwerk 21 uur 30 – 23 uur 30: Cold Shot Meer info: Dorpsraad Zandbergen op Facebook of
</doc>
<doc id="1095" genre="news" gender="M">
Gegijzelde man ondergaat horror in kelder en op zolderkamer: kopstuk afpersers riskeert 42 maanden cel
Gefolterd, vastgebonden op een stoel in de kelder, onder dwang drugs opgesolferd tot hij het bewustzijn verloor en drie dagen gegijzeld op een afgesloten zolderkamertje. “Een schaamteloos hoogtepunt van een wekenlange afpersing”, volgens het parket. Twaalf verdachten worden vervolgd voor de gruwel. Kopstuk Micky M. (33) uit Meerhout riskeert 42 maanden cel. Wat D.M. (31) meemaakte leest als het scenario van een horrorfilm. In september 2017 kende de gruwel een hoogtepunt toen D.M. in een kelder werd vastgebonden op een stoel. “Hoewel hij sinds een tijd afgekickt was van drugs, moest hij onder dwang GHB drinken”, aldus het Openbaar Ministerie. “Hij verloor daarbij het bewustzijn en werd wakker op een zolderkamertje met afgeplakte ramen en een emmer als toilet. Hij is op die plek drie dagen gevangen gehouden.
</doc>
<doc id="1096" genre="news" gender="M">
N-VA-mandataris volgt Bart De Nijn naar CD&V
Advocate Katy Mariëns (43), fractieleider voor N-VA in de Mechelse OCMW-raad, komt bij de gemeenteraadsverkiezingen als onafhankelijke op voor CD&V. Ze is de tweede mandataris die de overstap maakt naar de christendemocraten. Mariëns uit Heffen nam zes jaar geleden voor het eerst deel aan de verkiezingen. “Ik volg Bart De Nijn. Hij was mijn mentor, mijn steun en vriend”, zegt ze. De schepen van Openbare Werken stapte eerder uit onvrede al op bij N-VA. “Daar is de campagne gericht op oppositie voeren tegen de eigen meerderheid”, herhaalt hij. “Ik volg zijn kritiek voor een stukje”, zegt Katy Mariëns. Al speelden bij haar vooral persoonlijke en professionele overwegingen mee. “CD&V is een kleinere, warme en familiale partij waar ik me kan focussen op het sociale beleid”, vertelt ze. "Om medische redenen was Katy afwezig. Daardoor hebben wij haar al een tijdje niet meer gezien, maar we wensen haar veel succes", reageert Freya Perdaens, lijsttrekker voor N-VA.
</doc>
<doc id="1097" genre="news" gender="M">
In Japan zijn ze wel wat gewend, maar dit natuurgeweld is uitzonderlijk
Japan is opnieuw getroffen door natuurgeweld. Na onder meer een orkaan , extreme hitte , aardverschuivingen en overstromingen zijn nu meerdere mensen om het leven gekomen als gevolg van een aardbeving op het eiland Hokkaido. Zeker 120 mensen raakten gewond. Het is de zwaarste aardbeving die ooit gemeten is op Hokkaido. "In een korte periode is er sprake van veel, bijzonder natuurgeweld", zegt Japan-correspondent Kjeld Duits. "Aardbevingen komen hier regelmatig voor, maar we hebben begin van de week ook de tyfoon Jebi gehad die leidde tot veel schade in het dichtbevolkte West-Japan, met steden als Kobe, Osaka, Kyoto en Nara. Er ontstond grote schade aan havens en de luchthaven Kansai International Airport in Osaka is nog steeds dicht." Bij de overstromingen in juli, in het zuiden en midden van het land, kwamen meer dan 200 mensen om het leven. Duits: "Het zal nog enkele jaren duren voordat dat gebied weer is opgebouwd. Ik kan me voorstellen dat mensen even dachten: nee hè, niet weer. Niet weer zo'n ramp." Toch zijn Japanners wel wat gewend, zegt Duits. Zeker als het om aardbevingen gaat. "Japan is het land met de meeste aardbevingen op de wereld. Veel daarvan voel je niet, af en toe zit er een zware tussen." De Japanners zijn er goed op voorbereid. "Je weet dat het altijd kan gebeuren en je ziet doorgaans geen paniek. Dat zie ik nu, na deze aardbeving, ook niet. Vanzelfsprekend zijn mensen wel bang, zeker met naschokken. Maar het hoort erbij." Het vele natuurgeweld van het afgelopen jaar leidde tot veel schade in verschillende delen van Japan: Deze aardbeving valt nog relatief mee, met nu zeven doden en 33 vermisten. In 2011 kwamen er meer dan 18.000 mensen om het leven bij de aardbeving en tsunami in de regio-Tohoku. Als gevolg daarvan ontstond ook de kernramp van Fukushima. In 1923 was er de grote Kanto-aardbeving in Tokio en Yokohama. Tussen de 100.000 en 140.000 mensen kwamen daarbij om het leven. Correspondent Duits maakte zelf de grote aardbeving in Kobe mee, in 1995. Meer dan 6400 mensen kwamen toen om. Sinds die beving heeft Duits altijd voor een week eten in zijn keuken, en ook zo'n 40 liter water. "Een vriendin van mij had dat nooit terwijl ze zelf Japans is. Na al het natuurgeweld van dit jaar is zij er serieuzer over gaan nadenken. Vandaag vertelde ze me dat zij nu ook een noodvoorraad heeft. Ongetwijfeld doen veel meer Japanners dat nu." De Japanse samenleving is in het algemeen goed voorbereid op natuurrampen. Ramen zijn bijvoorbeeld niet zoals hier in Nederland, maar er zit staaldraad doorheen. Dat voorkomt dat er na een aardbeving glas op mensen valt. Rugzakken gevuld met noodspullen worden in het land massaal verkocht. En op scholen is er volop voorlichting. "Toevallig sprak ik afgelopen week met een lerares Engels uit Australië. Zij geeft les op een middelbare school in Tokio", zegt Duits. "De eerste keer dat ze een aardbeving meemaakte tijdens een les, sprongen alle leerlingen plotseling op en openden de ramen. Andere leerlingen schuilden onder de tafels. De leerlingen reageerden onmiddellijk. Terwijl de docente de beving niet eens voelde. Ze schrok meer van de leerlingen dan van de beving." Daarnaast wordt jaarlijks de grote Kanto-aardbeving van 1 september 1923 herdacht. In heel Japan worden dan rampenoefeningen gehouden. De lokale brandweer laat huisvrouwen bijvoorbeeld oefenen hoe een brand te blussen, zegt Duits. Of er worden speciale voertuigen geplaatst waarin geïnteresseerden een aardbeving kunnen ervaren in verschillende krachten. Ook scholen en bedrijven oefenen volop. Over twee jaar organiseert Tokio de Olympische Spelen. Het organiserend comité en de lokale overheid zijn al enige tijd bezig met het formuleren van plannen voor het geval er een grote natuurramp plaatsvindt tijdens de Spelen. In Tokio bestaat namelijk het gevaar voor aardbevingen en overstromingen. Vooral een grote zorg is het taalprobleem, zegt Duits. "Er wordt nu voornamelijk in het Japans gewaarschuwd. Dat was met name een probleem tijdens tyfoon Jebi, deze week. Op de stations in het getroffen gebied stonden talloze verloren toeristen. Terwijl er geen trein reed. Dat was nota bene al ten minste een dag van tevoren aangekondigd, maar alleen in het Japans." Als gevolg van de meest recente aardbeving viel de stroom op meerdere plekken uit:
</doc>
<doc id="1098" genre="news" gender="M">
Santegoeds: ’Anne had beter niet bij Twan kunnen gaan zitten’
Amsterdam - Ex-D66’er Anne Lok ontkende bij RTL late night dat ze een interview heeft gegeven over haar stukgelopen relatie met Alexander Pechtold. Dit tot verbijstering van hoofdredacteur Evert Santegoeds van Privé. „Op woensdag heeft mijn verslaggever haar gebeld, en op donderdag hebben ze in Meppel afgesproken”, vertelt Santegoeds. „Omdat het een lange reis is, vroeg ze nog waar hij bleef. Daarna hebben ze twee uur lang met elkaar gesproken. Lok heeft sms’jes en mails laten zien, en verteld wat ze daarmee wil gaan doen.” Ook met fotograaf Ferry de Kok kon ze goed overweg. De Kok heeft de volledige fotoshoot op zijn website staan. Meerdere foto’s met haar kinderen zijn duidelijk geposeerd. Santegoeds: „Op haar verzoek sturen we nog een paar kiekjes op voor het plakboek. Dat doen we wel vaker. Nu beweert ze dat ze absoluut geen toestemming heeft gegeven voor foto’s van de kinderen. Dat vond ik bijzonder. We hebben weleens onenigheid over een verhaal of over de foto’s. Maar over allebei, dat had ik nog nooit meegemaakt.”   „Na het interview heeft ze nog eindeloos met de verslaggever gebeld over haar brief aan de Meppelse burgemeester”, vervolgt Santegoeds. „Die wilde ze eigenlijk afgelopen zondag al publiceren, maar daar heeft ze op ons verzoek mee gewacht tot dinsdag. Dat sloot beter aan bij onze publicatie.” Bij RTL late night beweerde Lok dat ze woensdagochtend overvallen werd door de Privé-publicatie. Dat is opvallend, omdat ze in haar brief van de dag ervoor al naar het verhaal verwijst.   Santegoeds: „Daarnaast hebben we ook met haar gesproken over de brief die Pechtolds advocaat aan mij heeft gericht. Ook de inhoud van het artikel is uitgebreid doorgesproken. Echt, Anne Lok wist van onze publicatie.” Naar de reden voor haar plotselinge bakzeil kan Santegoeds enkel gissen. „Ik denk dat het voor de kijker wel duidelijk was dat ze veel schade heeft geleden door die relatie met Pechtold. Eigenlijk had ze er niet moeten gaan zitten. Ze wilde toch op een heleboel zaken niet antwoorden.” Hoewel veel kijkers zijn gaan twijfelen aan het verhaal van Lok, laat Santegoeds haar niet vallen. „Om te onderzoeken of ze details verzon, hebben we haar verschillende delen van het verhaal wel drie keer laten vertellen. Die test heeft ze glansrijk doorstaan. Ik heb er geen twijfel over dat ze de waarheid spreekt over Pechtold.”.
</doc>
<doc id="1099" genre="news" gender="M">
Koers cryptomunten neemt nieuwe duikvlucht
Goldman Sachs gaat toch geen handelsdesk voor cryptovaluta’s opzetten, meldt een zakelijke nieuwssite. De koersen zijn gekelderd. De koersen van cryptovaluta’s zijn de afgelopen 24 uur opnieuw scherp gedaald. De belangrijkste munt, de bitcoin, was halverwege de ochtend donderdag meer dan 12 procent in waarde gedaald, tot 6.440 dollar. De koers van een andere cryptomunt, Ethereum, daalde met eenvijfde, tot 228 dollar.
</doc>
<doc id="1100" genre="news" gender="F">
‘Ook de jongens willen tutu’s aan’
Prins Claus Prijs De Zuid-Afrikaanse ballerina Dada Masilo is de eerste winnaar van de Prins Claus Next Generation Prijs. Met haar herinterpretaties van klassieke balletten is ze volgens de jury „een voorbeeld voor jongere generaties”. Lees ook:
</doc>
<doc id="1101" genre="news" gender="M">
‘Waar drugs onder toezicht worden gebruikt, nemen overlast en criminaliteit af’
In Luik is woensdag een gebruiksruimte voor drugverslaafden geopend. Verslaafden kunnen er hun dagelijkse dosis gebruiken in veilige omstandigheden. Het initiatief is controversieel: de wetenschap ziet alleen maar voordelen, maar de ruimtes zijn eigenlijk illegaal. Aan de muren hangen informatieposters die de drugverslaafden vertellen welke plaatsen op het lichaam te gevaarlijk zijn om er drugs in te injecteren: de pols, de hals en de bovendijbenen. De tafels zijn van aluminium, voor extra hygiëne. De spuiten en naalden worden na gebruik ingezameld en vernietigd. De hokjes waar drugs kunnen worden gerookt - zoals cannabis en crack - hebben rookafzuiginstallaties. En vooral: een medisch team met onder meer psychologen staat de verslaafden bij.
</doc>
<doc id="1102" genre="news" gender="M">
Aanpassing 'Aanmoedigingspremie plaatselijke economie'
Geetbets - De gemeenteraad paste eenparig artikel 2 van het reglement op de verwerving van de 'Aanmoedigingspremie plaatselijke economie' aan. De premie kan niet langer alleen aangevraagd worden door personen die voor het eerst zelfstandig en in hoofdberoep een activiteit uitoefenen. Wie zelfstandige in bijberoep is en de activiteit als zelfstandige in hoofdberoep gaat uitvoeren, heeft eveneens recht op de aanmoedigingspremie. Met die maatregel wil het gemeentebestuur ondernemende inwoners stimuleren.
</doc>
<doc id="1103" genre="news" gender="M">
Gebruik GOC Pax stopt bij overlijden van eigenaar
Geetbets - De gemeente Geetbets is geen eigenaar van Gemeentelijk Ontmoetingscentrum Pax aan de Rummense Ketelstraat, maar heeft een huurovereenkomst met de eigenaar van de gewezen dancing. Op vraag van die eigenaar besliste de gemeenteraad de akte inzake het vruchtgebruik van zaal Pax, die loopt tot en met 31 maart 2022, te wijzigen. In geval van overlijden van de eigenaar voor het einde van de overeengekomen termijn, eindigt het vruchtgebruik. In concreto betekent dat dat de gemeente bij het overlijden van de eigenaar GOC Pax niet langer kan gebruiken en alleen nog in Het Buurthuis in Grazen terecht kan. Maar ook die zaal - de voormalige parochiezaal Grazen - wordt gehuurd, zij het van de Parochiale Werken.
</doc>
<doc id="1104" genre="news" gender="M">
Amazing Bear opent nieuw seizoen Kultuurschuur
Wetteren / Laarne - Amazing Bear opent op 29 september om 20 uur het nieuw seizoen van de Kultuurschuur in de kapel van het Scheppersinstituut aan de Cooppallaan in Wetteren. The Amazing Bear Band was bij de opstart van Kultuurschuur het 'huisorkest', ondertussen ook al 18 jaar geleden. Laarnenaar Marc Van Renne en Olivier Teirlynck ontmoetten elkaar voor het eerst in een Gentse folk- en bluesclub. Samen met Olivier -blueszanger en gitarist pur sang- brengt Marc nu 40 jaar later naast eigen werk nog steeds dezelfde onsterfelijke oude blues, en songs van J.J. Cale, Tom Waits, CSN&Y, Bob Dylan, The Beatles & The Stones, en uiteraard van Randy Newman, waarmee men Marc wel eens durft te vergelijken. Dirk Heyvaert op drums en Joris Holderbeke op bas zijn reeds meer dan 20 jaar de muzikale buddies bij Amazing Bear, en last but not least is er Freddy Couché, absolute grootmeester op klarinet en sax. Freddy zorgde er trouwens voor dat beide cd’s van Amazing Bear (“Minor Stories” (2010) en de kersverse “For the Night” (2018)) werden gekleurd met schitterende solo’s. Hij schreef voor de laatste cd op twee nummers van Marc Van Renne ook de partituren voor het strijkkwartet. Tickets kosten 12 euro in voorverkoop en 15 euro aan de kassa. Studenten betalen 10 euro in voorverkoop en 12 euro aan de kassa. Bestellen kan als je .
</doc>
<doc id="1105" genre="news" gender="M">
“Een huis kopen in Gent is voor velen onbetaalbaar, een huis huren helaas ook”
Gent -  Wordt betaalbaar wonen hét thema van de nakende verkiezingen? SP.A-Groen lost alvast een schot voor de boeg met een ambitieus Masterplan Wonen. De kern daarvan is dat de ploeg die de afgelopen zes jaar de koers kon bepalen het roer voor een deel omgooit: “Wij moeten meer inzetten op huurwoningen in plaats van koopwoningen.”  Wordt betaalbaar wonen hét thema van de nakende verkiezingen? SP.A-Groen lost alvast een schot voor de boeg met een ambitieus Masterplan Wonen. De kern daarvan is dat de ploeg die de afgelopen zes jaar de koers kon bepalen het roer voor een deel omgooit: “Wij moeten meer inzetten op huurwoningen in plaats van koopwoningen.” De Gentse wooncijfers knipperen al jaren felrood. De vraag naar nieuwe panden blijft stijgen, ook al omdat er in tien jaar tijd 20.000 Gentenaren bij zijn gekomen. “Door de krapte op de woningmarkt worden waanzinnige prijzen gevraagd”, zegt schepen van Wonen Sven Taeldeman (SP.A). Daardoor is het voor 75 procent van de inwoners onmogelijk geworden om een instapklaar huis te verwerven. “Meer nog, ook huren wordt een probleem voor meer mensen. Wie een bescheiden maandinkomen heeft van 1500 euro kan geen 750 euro huur blijven ophoesten.” Wonen in Gent werd de afgelopen tien jaar dan ook fors duurder. Volgens cijfers van de Stad zelf kostte een flat in Gent gemiddeld 148.000 euro in 2006. Tien jaar later was dat al 249.000 euro. De aankoop van een huis bedroeg in 2006 gemiddeld 150.000 euro. In 2016 moest daar al 259.000 euro voor neergeteld worden. Ook de gemiddelde huurprijzen zijn gestegen. Van 500 à 550 euro in 2008 naar 650 à 800 euro nu. Het kartel erkent de wooncrisis en heeft een Masterplan Wonen opgesteld met concrete maatregelen die het wil invoeren. Als de kiezer tenminste beslist dat het na oktober verder mag besturen. Duwtjes in de rug Het masterplan wil de crisis te lijf gaan met een verdrievoudiging van het investeringsbudget, van 30 miljoen naar 90 miljoen euro. Opvallend is dat het kartel het geweer voor een deel van schouder verandert. “We zetten volop in op de huurmarkt”, zegt Taeldeman. “En we hebben daarbij in de eerste plaats oog voor de mensen met een laag inkomen. “ De afgelopen bestuursperiode zijn er ondanks de groeiende vraag nauwelijks sociale woningen bij gekomen in Gent. Op 31 december 2017 waren er 14.000 (van de 15.300) effectief verhuurd. Veel te weinig om aan de vraag te voldoen. Het aantal mensen op de wachtlijst blijft immers al jaren schommelen rond 10.000. “Een sociale huisvestingsmaatschappij verliest nu geld aan elke woning die ze bouwt”, aldus schepen van Milieu en Energie Tine Heyse (Groen). “Daarom willen we enkele duwtjes in de rug geven. Voor elke nieuw gebouwde sociale woning geven we een investeringssubsidie van 10.000 euro. Met een totaalbudget van 15 miljoen euro moet dat leiden tot 1.500 extra sociale woningen voor Gent.” Ook voor het renoveren of energiezuiniger maken van een sociale woning zal extra steun worden uitgetrokken. En een sociale woningmaatschappij die wil bouwen op grond van de stad zal die grond niet moeten kopen, maar gratis mogen gebruiken gedurende een lange periode. Eerst bouwen, dan slopen Voor mensen met een inkomen dat te hoog is om een sociale woning te huren maar toch niet volstaat om een eigendom te kopen, wil het kartel via de Stadsdienst huuringent budgetwoningen aanbieden voor een huurbedrag dat twintig procent onder de marktprijs ligt. Het plan mikt op 650 nieuwe woningen voor de komende legislatuur. 250 woningen die ingepland waren als budget woning worden omgevormd tot budget woning. Een andere nieuwigheid in het masterplan van SP.A-Groen is de aanpak van krotten. “Voor bewoners van woonblokken die te slecht zijn om te renoveren, zullen we in de buurt eerst nieuwe woningen bouwen en pas daarna de slechte woning slopen”, aldus Heyse. Daarnaast worden ook eigenaars die geen fondsen meer over hebben om hun woning te vernieuwen of energiezuiniger te maken, geholpen met een subsidie van 30.000 euro. Dat bedrag moet pas worden terugbetaald als het huis wordt doorverkocht.
</doc>
<doc id="1106" genre="news" gender="M">
Bufferbekken De Vliet wordt geruimd
Holsbeek - Dinsdag 11 september komt de gemeenteraad van Holsbeek om 20 uur samen in het gemeentehuis, Dutselstraat15 in Kortrijk-Dutsel. De gemeenteraadsleden wordt de goedkeuring gevraagd van de budgetwijziging 2018 en herziening meerjarenplan 2014-2019. Het voorontwerp van de inrichting van kunstacademie in het bibliotheekgebouw ligt eveneens ter stemming. Omdat het bufferbekken De Vliet er wat overwoekend bijligt komt er een overheidsopdracht om het bekken in Nieuwrode naast de rijksweg te ruimen. In besloten zitting duiden de raadsleden de vervangers aan voor algemeen directeur en financieel directeur.
</doc>
<doc id="1107" genre="news" gender="M">
Chirolokalen en parochiecentrum gaan in aanbesteding
Hoegaarden - Chiro en Parochiecentrum besteden hun nieuwbouw aan tegen 1 oktober. Feesten verhuizen tijdelijk. Op 23 september gaan de Chirofeesten door (dit jaar) in het Paenhuys, tussen 12u30 en 19u. Op het prpgramma de vaste ingrediënten: 12u30: opening van de barbecue, 14u: de kinderen bereiden de sketches voor, 14u30: sketches op het podium en voorstelling van de leiding, 16u: plezier en gezwier in spelkledij, 17u: de barbecue draait weer op volle toeren, plus volksdansen. Nieuwe leden (1ste tot 4de schooljaar) kunnen zich inschrijven op het inschrijvingsmoment op zondag 16 september vanaf 17u30 op het chiroterrein (Wijngaardstraat/Kalverstraat). De eerste echte chirozondag volgt dan op 7 oktober. Vooraf wordt nog uitgepakt op het Gemeenteplein, bij de kermis aan de Venetiaen) met de : op zondag 9 september van 12 tot 15uur. Feniks brengt een aperitiefconcert (11u30) op de kiosk. Tegen 1 oktober worden de prijsoffertes verwacht voor de nieuwbouw van zowel het parochiecentrum (gelijkvloers) als de chirolokalen (verdieping). Achitecten Crolla-Nicolaes breiden de huidige gebouwen uit met een polyvalente zaal op het oude speelplein. Daarachter komt een nieuw verhard plein, aansluitend op de speelweide. Chiro krijgt tien lokalen op de verdieping, plus een leiderslokaal. Die liggen zowel boven het huidige gebouw aan de straatkant als boven de extra zaal. Op het gelijkvlioers blijft er een café maar erachter komt de polyvalente zaal. De rechterkant van de benedenverdieping wordt ingenomen door keuken, vaatkeuken, bergruimte en een klein vergaderlokaal. Links komen toiletten, douches, traphal, enz.
</doc>
<doc id="1108" genre="news" gender="M">
Opgesloten in een stalen kooi of gewoon tussen andere passagiers op het vliegtuig: hoe verloopt de uitlevering van criminelen?
Jos Brech, verdacht van de moord op de Nederlandse tiener Nicky Verstappen, wordt vandaag door Spanje aan Nederland overgeleverd. Maar hoe verloopt zo een uitlevering eigenlijk. Wordt de man gewoon op een passagiersvlucht naar Nederland gezet?  Jos Brech, verdacht van de moord op de Nederlandse tiener Nicky Verstappen, wordt vandaag door Spanje aan Nederland overgeleverd. Maar hoe verloopt zo een uitlevering eigenlijk. Wordt de man gewoon op een passagiersvlucht naar Nederland gezet? De verdachte in de zaak Nicky Verstappen, Jos Brech, wordt donderdag naar Nederland gebracht. Dat heeft zijn advocaat bevestigd. Het Openbaar Ministerie van Nederland geeft voorlopig geen commentaar en zal enkel communiceren wanneer Brech daadwerkelijk in Nederland is aangekomen. Meestal wordt er over een uitlevering gesproken. Toch is er een verschil tussen een uitlevering en een overlevering.
</doc>
<doc id="1109" genre="news" gender="F">
Vlaamse klimmers over wat zich op de Mont Blanc afspeelt: “Echt degoutant”
De Mont-Blanc, de hoogste berg in West-Europa, krijgt een spreekwoordelijke slagboom. De belangrijkste Franse toegangsweg, de Goûter-route, is vanaf volgend jaar niet meer open voor iedereen. Een goed idee, ­vinden Vlaamse klimmers. Zij schetsen een ontluisterend beeld wat er zich allemaal afspeelt op de beroemde berg.  De Mont-Blanc, de hoogste berg in West-Europa, krijgt een spreekwoordelijke slagboom. De belangrijkste Franse toegangsweg, de Goûter-route, is vanaf volgend jaar niet meer open voor iedereen. Een goed idee, ­vinden Vlaamse klimmers. Zij schetsen een ontluisterend beeld wat er zich allemaal afspeelt op de beroemde berg. Het moet afgelopen zijn met de fratsen op de Mont Blanc, vonden de regionale Franse autoriteiten. En dus laten ze vanaf 2019 ­maximaal 214 alpinisten per dag toe op de Goûter­­-route. Daarvoor is bovendien een officieel toegangsbewijs nodig. Hutten op de berg moeten gereserveerd worden. En er komt een speciale ‘bergpolitie’, om overtreders op de bon.
</doc>
<doc id="1110" genre="news" gender="M">
Yogareeks voor volwassenen
Oosterzele - Gezinsbond Scheldewindeke heeft al een jarenlange traditie in yogalessen, en ook dit najaar start een nieuwe reeks. Telkens op maandagavond van 20u15 tot 21u30 ben je welkom voor een yogasessie. Ze starten op maandag 17 september (van 20u15 tot 21u30). De eerste les is een kennismakingsles. Je kan gewoon eens komen kijken, voelen, meedoen,....en dan beslissen. Er zijn yogamatjes beschikbaar, maar heb je een eigen yogamatje, breng het dan best mee. De groep is heel verscheiden, man, vrouw, jong, minder jong, iedereen heeft deugd aan een uurtje yoga!
</doc>
<doc id="1111" genre="news" gender="M">
Clash der kameraden: boezemvrienden Nadal en Del Potro zetten vriendschap even opzij voor heroïsche halve finale
Het is zo’n beetje een strijd zoals tussen de Williams­zussen, maar dan tussen de Spaanstalige kolossen bij de mannen: Rafael Nadal, nummer 1 van de wereld, en Juan Martin del Potro, nummer 3 van de wereld, maken uit wie er naar de finale van de US Open gaat. Alweer zijn ze (even) vijanden. Op het veld dan toch.  Het is zo’n beetje een strijd zoals tussen de Williams­zussen, maar dan tussen de Spaanstalige kolossen bij de mannen: Rafael Nadal, nummer 1 van de wereld, en Juan Martin del Potro, nummer 3 van de wereld, maken uit wie er naar de finale van de US Open gaat. Alweer zijn ze (even) vijanden. Op het veld dan toch. De kwartfinales van Wimbledon 2018. Nadal stapt over het net, gaat naar de imposante man die neerligt aan de andere kant van het veld, moegestreden, uitgeteld. Hij helpt hem overeind, en ze geven elkaar een dikke knuffel. Arm in arm stappen ze naar de ref. En pas dan gaat Nadal uit de bol na zijn zege. Nu heeft Nadal er wel een handje van weg om zijn tegenstander te fêteren, zelfs al hij die eerst met de grond gelijkgemaakt heeft, maar met de Argentijn Juan Martin del Potro hangt er altijd nog meer chemie in de lucht. Het zijn generatie­genoten, ze klommen zo ongeveer samen naar de top en ze spreken allebei Spaans. Beiden kenden ook veel blessureleed. Dat ze allebei een slopende, energievretende spelstijl hebben die zeer veel van hun lichaam vergt en ze niet op een zweetdruppel meer of minder kijken, heeft daar vast mee te maken. En Nadal en Del Potro tennissen dit seizoen allebei eindelijk weer blessurevrij en staan hoger dan ooit: Nadal weer op nummer 1 en Del Potro op nummer 3. Kraker der krakers, deel 17 Het is deel 17 in de Latijnse kraker der krakers, een clash Nadal-Del ­Potro staat vrijwel altijd garant voor spektakel. Nadal leidt ruim (11-5) in de onderlinge ontmoetingen en Del Potro kon hem niet meer kloppen sinds 2016. Maar weet on­getwijfeld ook dat hij in 2009 Roger Federer én zijn Spaanse buddy klopte en zo de US Open won. Gisteren voerden beiden al een strijd, die tegen de recuperatie. Nadal was bijna vijf uur in de weer met Dominic Thiem. Nadal: “Ik heb veel lange, moeilijke wedstrijden gespeeld in mijn carrière, dit was er een van.” Ook Del Potro had ruim drie en een half uur nodig om in de bakoven van New York thuisspeler John Isner af te houden. Hij kon er nog om lachen: “Toen we tussen set 3 en 4 een break kregen van 10 minuten, nam ik een douche, lag op de tafel en dacht: ik wil niet meer terug.” Voor zijn halve finale tegen Nadal hoeft de Argentijn zich alvast niet op te laden en de vriendschap zal even moeten wijken voor de sportieve belangen: “Het is eventjes moeilijk als je speelt tegen iemand zoals Rafael, maar je weet dat na de match weer ­alles bij het oude is en we weer vrienden zijn. Ik verwacht een heroïsche strijd. In Wimbledon dit jaar was ik er zó dicht bij, nu wil ik de nummer 1 van de wereld kloppen.”
</doc>
<doc id="1112" genre="news" gender="M">
Strijd om geplande bomenkap duurt voort: Stad bemiddelt tussen Gantoise en buren
Gent - De strijd tussen de bewoners van de volkstuintjes aan de Watersportbaan en hockey- en tennisclub Gantoise over een bosje duurt voort. De ene partij plant een mensenketting, de andere dreigt met een rechtszaak. De stad treedt nu op als bemiddelaar. “Laat ons afscheid nemen van de emotionaliteit en een rationele oplossing zoeken.” Dat zei schepen Christophe Peeters (Open VLD) dinsdag tijdens een bezoek aan de volkstuintjes tussen de Noorderlaan en de Drongensesteenweg. Samen met schepen Sven Taeldeman (SP.A) zocht Peeters er naar een oplossing .
</doc>
<doc id="1113" genre="news" gender="F">
N-VA wil gesprek met alle leden die aangesloten zijn bij Schild en Vrienden
De N-VA-leden die deel uitmaken van de extreemrechtse groepering Schild & Vrienden zullen op het matje worden geroepen door de partijtop. "Na dat gesprek zullen we ons beraden over verdere stappen", laat woordvoerder Bram Bombeek weten.  De N-VA-leden die deel uitmaken van de extreemrechtse groepering Schild & Vrienden zullen op het matje worden geroepen door de partijtop. "Na dat gesprek zullen we ons beraden over verdere stappen", laat woordvoerder Bram Bombeek weten. Dat de Vlaams-nationalistische jongerenbeweging Schild & Vrienden banden heeft met de N-VA, is geweten. onthulde gisterenavond hoe de beweging zich verkoopt als salonfähig, maar achter de schermen grossiert in racisme, antisemitisme en seksime. Vandaag haasten de N-VA-kopstukken zich om afstand te nemen van het discours van Schild & Vrienden. Staatssecretarissen Zuhal Demir en Theo Francken verwerpen de organisatie. "Dit is mijn Vlaanderen niet", aldus Francken. "Zoek hulp", klinkt het bij Demir. Uit de partij zetten? Sommige leden van de N-VA zijn ook lid van Schild & Vrienden. Wat zal er met hen gebeuren? Demir windt er geen doekjes om: op Radio1 zei ze dat de leden in kwestie wat haar betreft uit de partij gezet mogen worden. "Het feit dat sympathisanten van Schild & Vrienden zeggen dat ik niet behoor tot hun volk staat in schril contrast met wat we zeggen en denken over die Vlaamse identiteit, die inclusief is", zei Demir. "Wat mij betreft horen die jongeren niet thuis bij ons, maar nergens eigenlijk." Op het hoofdkwartier wordt afwachtend gereageerd. "Er zal een gesprek worden aangegaan, nadien beraden we ons over verdere stappen", aldus partijwoordvoerder Bram Bombeek. "Uit organisatie gestapt" Intussen raakte bekend dat Stijn Everaert, lid van beide organisatie en kandidaat op de N-VA-lijst in Aalst, een stap opzij zet. Zo melden de VRT en TV Oost. Zijn Aalsterse afdeling zou hem af de lijst gehaald hebben. Op zijn Facebookpagina zei hij vanmorgen al dat hij uit Schild & Vrienden stapt. "Het is nooit mijn bedoeling geweest om onze jongerenpartij of moederpartij te schaden", aldus Everaert. "Ik wil graag uw goede wil vragen. Voor iedere Jong N-VA’er die lid was van SenV (we zijn er allen nu uitgestapt, uiteraard). Niemand van ons is racistisch. (...) Sorry." Een andere Jong N-VA"er, Jan Vanhove, laat weten dat alle Jong N-VA’ers afstand nemen van Schild & Vrienden. Hij neemt zelf de verantwoordelijkheid op, omdat hij naar eigen zeggen "het dichtst bij Dries Van Langenhove" stond. "Ik ben me bewust van de ernst van de feiten, maar heb dit nooit gezien (of misschien niet willen zien). Dit valt niet goed te praten.”
</doc>
<doc id="1114" genre="news" gender="F">
N-VA wil gesprek met alle leden die aangesloten zijn bij Schild en Vrienden
De N-VA-leden die deel uitmaken van de extreemrechtse groepering Schild & Vrienden zullen op het matje worden geroepen door de partijtop. "Na dat gesprek zullen we ons beraden over verdere stappen", laat woordvoerder Bram Bombeek weten. Dat de Vlaams-nationalistische jongerenbeweging Schild & Vrienden banden heeft met de N-VA, is geweten. onthulde gisterenavond hoe de beweging zich verkoopt als salonfähig, maar achter de schermen grossiert in racisme, antisemitisme en seksime. Vandaag haasten de N-VA-kopstukken zich om afstand te nemen van het discours van Schild & Vrienden. Staatssecretarissen Zuhal Demir en Theo Francken verwerpen de organisatie. "Dit is mijn Vlaanderen niet", aldus Francken.
</doc>
<doc id="1115" genre="news" gender="M">
Bart De Wever schakelt hulp van Antwerpse bedrijven én burgers in voor ‘war on drugs’
De Antwerpse bedrijven én burgers moeten via een stadsinformatie­netwerk de veiligheidsdiensten helpen in hun ‘war on drugs’. Dat veiligheid een van de speerpunten wordt van het programma waarmee de Antwerpse burgemeester Bart De Wever (N-VA) op 14 oktober naar de kiezer trekt, is geen geheim. In een interview met het jongerenmedia-agentschap StampMedia licht De Wever een tip van de sluier op over zijn plannen. “Elk Antwerps bedrijf krijgt een contactpersoon die via een online platform met de politie verbonden is en zo informatie kan uitwisselen.
</doc>
<doc id="1116" genre="news" gender="F">
N-VA wil gesprek met alle leden die aangesloten zijn bij Schild en Vrienden
De N-VA-leden die deel uitmaken van de extreemrechtse groepering Schild & Vrienden zullen op het matje worden geroepen door de partijtop. "Na dat gesprek zullen we ons beraden over verdere stappen", laat woordvoerder Bram Bombeek weten. Dat de Vlaams-nationalistische jongerenbeweging Schild & Vrienden banden heeft met de N-VA, is geweten. onthulde gisterenavond hoe de beweging zich verkoopt als salonfähig, maar achter de schermen grossiert in racisme, antisemitisme en seksime. Vandaag haasten de N-VA-kopstukken zich om afstand te nemen van het discours van Schild & Vrienden. Staatssecretarissen Zuhal Demir en Theo Francken verwerpen de organisatie. "Dit is mijn Vlaanderen niet", aldus Francken.
</doc>
<doc id="1117" genre="news" gender="F">
Nike als harde kapitalist én politiek activist: "Ze gaan er geen schoen minder of meer door verkopen"
Met een spraakmakende reclamecampagne rond een gecontesteerde zwarte American football-speler neemt Nike stelling in een gevoelige maatschappelijke discussie. "Ze gaan er geen schoen meer of minder door verkopen", zeggen marketingexperts. "Maar het versterkt wel het merk." Een koersverlies van ruim 3 procent op de beurs en een stroom van ongenoegen, inclusief het in brand steken van sportartikelen via de sociale media. Nike heeft het geweten dat het een omstreden ster uit het American football gepromoveerd heeft tot een van de gezichten maken van zijn nieuwe reclamecampagne. Die sporter – Colin Kaepernick – staat overigens al een tijd aan de kant.
</doc>
<doc id="1118" genre="news" gender="F">
Vaccinoloog Pierre Van Damme: 'Vaccineer ook jongens tegen HPV'
Omdat de meeste Belgen kiezen voor vaccinatie, hebben we de mazelen onder controle, zegt professor vaccinologie Pierre Van Damme (UAntwerpen). 'Landen met burgers die strijden voor meer individuele vrijheid tellen nu hun mazelenslachtoffers.' Ik heb mijn moeder verloren nadat ze ziek was geworden na een griepvaccinatie.
</doc>
<doc id="1119" genre="news" gender="M">
Win een van de tien blu-rays van Rampage
Bekijk hier de trailer van de film: Rampage komt woensdag 12 september uit op dvd en blu-ray. Wij geven 10 blu-rays weg. Vul hieronder jouw gegevens in en beantwoord de wedstrijdvraag: Welke soort Gorilla is George? Deelnemen kan tot en met woensdag 12 september. Succes! Dwayne Johnson, een gigantische zilverruggorilla en tal van andere genetisch gemanipuleerde reuzenbeesten die het op Chicago gemunt hebben: aan spektakel geen gebrek in de actiefilm Rampage . Primatoloog Davis (Dwayne Johnson) heeft een sterke band met George, een intelligente zilverruggorilla. Wanneer een genetisch experiment van een bedrijf George en andere dieren in agressieve superwezens verandert, moet hij op zoek naar een tegengif. Alleen zo kan Davis een wereldwijde ramp voorkomen, en het afschrikwekkende beest redden dat ooit zijn vriend was. ﻿ ﻿ ﻿ ﻿ ﻿
</doc>
<doc id="1120" genre="news" gender="M">
TBS’er ontsnapt tijdens verlof
NIJMEGEN - Een tbs’er uit de Pompekliniek in Nijmegen is woensdagavond ontsnapt tijdens verlof. De man was al overgeplaatst vanwege een eerdere onttrekking aan verlof. Dat melden bronnen binnen de tbs-instelling aan De Telegraaf. Een woordvoerder van de Pompekliniek bevestigt dat de man zoek is. Hij wil verder niets zeggen over de achtergrond van de veertiger P.B. Ook de Dienst Justitiële Inrichtingen (DJI) onthoudt zich van commentaar. Er wordt nu gezocht naar de man. Het regent incidenten de laatste maanden in tbs-klinieken. Een medewerker van tbs-kliniek De Rooyse Wissel in Oostrum werd in mei nog aangerand en mishandeld door een patiënt. Ook in de Woenselse Poort en de Kijvelande zijn incidenten geweest. In juni dit jaar verscheen een uiterst kritisch rapport van GGZ-Nederland waarin werd gewaarschuwd voor de gevaarlijke situaties binnen tbs-klinieken en psychiatrische instellingen. Die zouden onder grote druk staan door onder meer personeelstekorten. Hierdoor zijn er grote risico’s voor de veiligheid van patiënten en medewerkers.   De Pompekliniek werd vorig jaar augustus ook al in verlegenheid gebracht door een ernstig incident. Een 50-jarige tbs’er knipte een hek door en nam de benen. Tijdens zijn ontsnapping pleegde hij twee winkelovervallen. Weet u meer? Dan komen we graag met u in contact. Mail naar onze verslaggever m.van.wely@telegraaf.nl of gebruik onze WhatsApp-tiplijn 0031613650952 ..
</doc>
<doc id="1121" genre="news" gender="M">
’Deep State’ of Standvastige Staat?
AMSTERDAM - De weg naar de hel is geplaveid met goede bedoelingen. Dat spreekwoord lijkt van toepassing op de anonieme functionaris uit de regering van de Amerikaanse president Trump, wiens column de New York Times woensdag plaatste.
</doc>
<doc id="1122" genre="news" gender="M">
Artsen adviseren terughoudendheid bij afnemen geslachtscellen overledenen
Postmortale conceptie is mogelijk, maar wettelijk beperkt geregeld, schrijven artsen. De Kamer debatteert donderdag over medisch-ethische dilemma’s. Embryologen en gynaecologen adviseren “zeer terughoudend” te zijn bij het verkrijgen van zaad- en eicellen van overleden of comateuze personen. Dat schrijven de artsen in een herziene versie van het Modelreglement Embryowet , een richtlijn voor zorgverleners over hoe nieuwe medische technieken in de praktijk gebruikt kunnen worden.
</doc>
<doc id="1123" genre="news" gender="F">
Raad van State: burger in de knel door digitale overheid
Ongevraagd advies De overheid is flink aan het digitaliseren, maar denkt daarbij meer aan zichzelf dan aan de burger. Dat vindt de Raad van State. Het gros van de overheidsinstanties is druk aan het digitaliseren. Daarbij staan kostenbeheersing en het gemak van het functioneren van de overheid vaak voorop. De burger wordt ondertussen steeds vaker opgezadeld met nadelen van nieuwe technieken. De rechtsbescherming van de burger is daardoor in het geding. Daarvoor waarschuwt de Raad van State vandaag in een ongevraagd advies .
</doc>
<doc id="1124" genre="news" gender="F">
Krijgt kleinkind zonder krant genoeg ontwikkeling?
Opgevoed  Elke week legt Annemiek Leclaire een lezersvraag voor aan deskundigen. Deze week: de algemene ontwikkeling van de kleinkinderen. Illustratie Martien ter Veen
</doc>
<doc id="1125" genre="news" gender="F">
‘Ik wil van India een thuis maken voor mij en mijn man’
Interview Keshav Suri Het Indiase Hooggerechtshof besloot vandaag dat homoseksualiteit niet meer strafbaar is. Hotelbaas Keshav Suri was een van de mensen die de zaak naar het hof brachten. Op het kleurrijke Instagramaccount van Keshav Suri (33), telg van een vermogende Indiase hoteliersfamilie, verscheen eind juni een atypische foto in zwart-wit. Erop staan Suri en zijn geliefde Cyril Feuillebois (38), de laatste glimlachend terwijl Suri hem een kus op de wang geeft. Eronder: „ Happy pride everyone ” en een regenboog-icoontje.
</doc>
<doc id="1126" genre="news" gender="M">
Hilde Rogge vertelt
Zulte - Op vrijdagavond 7 september komen Hilde Rogge en Rein De Vos het pittige verhaal 'Kwade Reuk' van Roald Dahl vertellen in de Guldepoort in Machelen. Zij doen dat op uitnodiging van Davidsfonds Machelen. Na een leven als gepassioneerde leerkracht reist Hilde door de dagen als verhalenvertelster. Ze kruipt in haar verhalen en brengt ze meesterlijk tot leven in een sappige, ondeugende taal. Ze raakt, inspireert en ontroert op haar eigen authentieke manier. Hilde vertelt al jaren in bibliotheken en scholen, verenigingen en grote en kleine huiskamers voor kinderen en volwassenen. Ze is een graag geziene gast op festivals zoals het Internationaal Vertelfestival in Alden Biesen, het Vertelfestival in Maastricht, Midzomervertellingen in het Park in Gent, ’t Verhalenhof in Deurne en vele andere … Hoe Oswald Hendryks Cornelius zaliger - kunstkenner, bon-vivant, verzamelaar van spinnen, schorpioenen en wandelstokken, expert op het gebied van Chinees porselein en grootste vrouwenverleider aller tijden - zich precies opwerkte tot in de hoogste maatschappelijke kringen, is een volstrekt oneerbiedig, hilarisch verhaal. Met zijn buitengewone interesse voor pikante aangelegenheden heeft deze Casanova-in-het-kwadraat een neus voor gekruide zaken. In 'Kwade Reuk' nemen Hilde en Rein je mee in een onbeschaamd vermakelijke vertelling van exuberantie en pittige intrige. Zij speelt met woorden en hij vertelt met klanken uit zijn accordeon. Het begint om 20 u. Leden Davidsfonds €8. In voorverkoop betaal je €10, aan de kassa €12. Reserveren kan via tel. 09 386 50 00, tel. 09 386 68 06 of
</doc>
<doc id="1127" genre="news" gender="M">
Open brief over gebrek aan parkeerplaats voor personen met een beperking bij OCMW-gebouw
Linter - Open VLD'er Ronny Puyneers vraagt in een open brief een parkeerplaats voor mensen met een beperking aan te leggen bij het OCMW-gebouw. Het CD&V-college betreurt dat het voorstel nooit eerder door Open VLD aangebracht werd in de OCMW-raad. In de open brief aan burgemeester Marc Wijnants (CD&V) zegt Ronny Puyneers dat het OCMW tot doel heeft elke persoon in de mogelijkheid te stellen een leven te leiden dat beantwoordt aan de menselijke waardigheid en een open huis moet zijn, toegankelijk voor iedereen. "Helaas stel ik vast dat personen met een beperking niet over een parkeerplaats beschikken aan het OCMW-gebouw", schrijft Puyneers. "Het voorzien van zulke parkeerplaats verhoogt niet alleen de toegankelijkheid tot de diensten, maar haalt ook de betrokken personen uit hun isolement. Het stelt hen in staat om, met of zonder begeleiding, zich terug in de maatschappij te verplaatsen." Puyneers stelt voor dergelijke parkeerplaats dringend aan te leggen. "Bijvoorbeeld langs de parochiezaal, wat tegelijk ook de toegankelijkheid voor deze zaal zal verhogen. Meer aandacht voor personen met een beperking is trouwens een programmapunt van CD&V, uitgedragen door Vlaams minister voor Welzijn, Jo Van Deurzen." Burgemeester Wijnants reageert verbaasd: "Open VLD heeft in de OCMW-raad een vertegenwoordiger, die hier nog nooit een bemerking over gemaakt heeft. Ik maak het voorstel over om het te agenderen op de volgende OCMW-raadszitting." OCMW-voorzitter Hilde Foriers (CD&V) betreurt ten zeerste dat Ronny Puyneers met zijn voorstel eerst naar de pers stapte, zijn partijgenote OCMW-raadslid Lydia Dewil hierover niet inlichtte en het voorstel gebruikt voor zijn verkiezingscampagne. "Bij de recent vernieuwde dorpspleinen van Wommersom en Drieslinter werden parkeerplaatsen voor personen met een beperking aangelegd", zegt schepen Andy Vandevelde (CD&V). "Ook bij de herinrichting van het dorpsplein van Neerlinter zijn dergelijke parkeerplaatsen voorzien. Niveauverschillen op deze dorpspleinen werden zoveel als mogelijk weggewerkt om de toegankelijkheid voor andersvaliden te verhogen. Aan het OC De Linde wordt ook nog een parkeerplaats voor mensen met een beperking aangelegd."
</doc>
<doc id="1128" genre="news" gender="M">
Bert is eerste Homo Langelitis
Wachtebeke - Op de slotavond van de 56ste editie van Langelede-kermis kroonde Bert Van Hoecke (44) uit Wachtebeke zich tot eerste Homo Langelitis. Dit spel, naar het item uit Iedereen Beroemd van televisiezender één, bracht 19 deelnemers aan de start. Eén voor één sneuvelden ze tot Kurt Noët en Bert Van Hoecke de laatste proef, een tent open- en dichtplooien, met een paar seconden verschil eindigden. Bert kreeg voor zijn inspanningen een gedroogde hesp.
</doc>
<doc id="1129" genre="news" gender="M">
Voormalig CD&V raadslid Hans Sonck duwt N-VA lijst
Lede - In een vorig leven was Sonck (63) nog gemeenteraadslid voor CD&V. Bij de verkiezingen van 2012 behaalde hij voor die partij zo’n 550 stemmen, niet genoeg om verkozen te zijn. Voor enige ophef in die periode zorgde zijn statement in Het Nieuwsblad: “in het schepencollege heerst te veel de omerta”. Nu dus de overstap naar N-VA, waar Sonck lijstduwer wordt. “Alles is de laatste veertien dagen nogal in een stroomversnelling terecht gekomen,” vertelt de man uit Overimpe. De slogan “Voor een vonk stem Sonck” die zes jaar geleden de luciferdoosjes sierde, krijgt een aangepaste versie. “Met Sonck een nieuwe vonk,” luidt het voortaan. “Iets uitdelen mag nu niet meer, maar ge moogt van mij toch nog iets verwachten.” Naast lid van de Gecoro, bestuurslid van het Sint-Vincentiusgenootschap is Sonck ook een verwoed jager.
</doc>
<doc id="1130" genre="news" gender="M">
Mogelijk tent vermiste Arjen gevonden
Amsterdam - UPDATE 14.25 UUR De telefoon van de vermiste 47-jarige Arjen Kamphuis blijkt tien dagen na zijn vermissing plotseling aan te hebben gestaan. Daarna is er een Duitse simkaart in het toestel gestopt. Dat meldt de politie in Nederland. De internationaal bekende cybersecurity-expert Arjen Kamphuis verdween op 20 augustus plotseling tijdens een vakantie in Noorwegen. Op 30 augustus blijkt zijn telefoon twintig minuten aan te hebben gestaan. Vervolgens zijn de simkaarten verwijderd en vervangen door een Duits exemplaar. De politie in Noorwegen zijn nu daarvan de historie aan het natrekken. De telefoon straalde een zendmast aan in Vikesa, in het zuidelijk deel van Noorwegen, ruim 1700 kilometer bij Bodø vandaan, de plek waar Kamphuis op 20 augustus uitcheckte bij zijn hotel. En ook honderden kilometers verwijderd van Trondheim, waar Kamphuis op 22 augustus op het vliegtuig naar Nederland zou stappen. De politie onderzoekt momenteel alle mogelijke scenario’s. Zo is er een getuige die zegt Kamphuis op 3 september nog in Denemarken te hebben gezien. En heeft een Nederlandse verkoper gisteren gemeld dat Kamphuis een opvouwbare kayak kocht voor zijn vakantie. Volgens die verkoper wilde hij bij de Noorse fjorden gaan kayakken. Ook deze mogelijkheid wordt nog onderzocht. Onder familie en vrienden van Arjen Kamphuis is er een sprankje hoop door de constatering dat zijn telefoon nog is gebruikt. „Wij hebben signalen dat degene die hem aan heeft gezet ook de pincode van de simkaart weet. Dus dat duidt er op dat het Arjen zelf is geweest”, zegt Ancilla van de Leest, een goede vriendin van Kamphuis. Ook de vervanging van de simkaart door een Duits exemplaar, hoeft niet iets opmerkelijks te zijn, denkt Van de Leest. „Door zijn werk, is het logisch dat hij meerdere kaarten heeft. En hij heeft ook een tijdje in Duitsland gewoond.” Kamphuis is een bekende verschijning in de internationale wereld van hackers en cybersecurity. Hij adviseert overheden, journalisten en klokkenluiderssites als Wikileaks. Zo schreef hij het meerdere keren vertaalde boek ’Information Security for Journalists’. Zijn vermissing voedt op internet direct allerlei complottheorieën. Van de Leest: „Natuurlijk. Arjen is altijd bezig met projecten die niet iedereen altijd even welgevallig zijn. Maar de laatste tijd was hij niet met iets anders dan anders bezig.”      .
</doc>
<doc id="1131" genre="news" gender="M">
Techbedrijf Elastic naar de beurs in New York
Het in Amsterdam gevestigde Elastic biedt zoek- en analyse software aan voor grote bedrijven, zoals Facebook en Microsoft. De Nederlandse softwareproducent Elastic gaat naar de beurs. Woensdag maakte het bedrijf bekend dat het nog dit jaar 100 miljoen dollar wil ophalen op de New York Stock Exchange.
</doc>
<doc id="1132" genre="news" gender="M">
Kanye West wil samenwerken met Nederlandse kunstenaar
Samenwerking Dinsdag bezocht hiphopartiest Kanye West de werkplaats van Atelier van Lieshout in Rotterdam. Van Lieshout: „Ik ga in ieder geval niet rappen.” De Amerikaanse hiphopartiest Kanye West en de Nederlandse kunstenaar Joep van Lieshout werken aan „een samenwerking op verschillende vlakken”. Dat zegt Van Lieshout na een bezoek van West aan de werkplaats van Atelier van Lieshout aan de Keileweg in Rotterdam afgelopen dinsdag. Over de samenwerking wil Van Lieshout weinig loslaten: „Ik ga in ieder geval niet rappen, dat is wat ik erover kan zeggen.”
</doc>
<doc id="1133" genre="news" gender="M">
‘Het tijdperk van het Wilde Westen op sociale media loopt ten einde’
Opnieuw moesten techbedrijven zich verantwoorden voor het Amerikaanse Congres. Twittertopman Jack Dorsey gaf toe dat zijn bedrijf achterloopt in „de beveiligingswedloop”. Op de gang van de Senaat was de discussie over sociale media woensdag in Washington bepaald vuriger dan in de vergaderzaal waar Twitter-topman Jack Dorsey en Facebooks tweede vrouw, Sheryl Sandberg onder ede werden verhoord over buitenlandse inmenging tijdens de presidentsverkiezingen van 2016.
</doc>
<doc id="1134" genre="news" gender="F">
Met normaal bedoelt elk mens iets anders
‘We hebben een nieuw model van seks nodig”, vertelde seksuoloog Esther Perel zondag bij Zomergasten . Presentator Janine Abbring luisterde gebiologeerd. Seks bestaat net zo lang als de wereld maar we praten er zelden openhartig over. Vooral als het op onze eigen beleving van seksualiteit aankomt. In de laatste uitzending pleitte ze eigenlijk voor een nieuwe seksuele revolutie met meer verbeelding.
</doc>
<doc id="1135" genre="news" gender="M">
25 jaar Jazz in 't Park: grote namen in nieuwe tent
Gent - Met een uitzonderlijke line-up en een nieuwe tent viert Jazz in 't Park vanaf vanavond zijn 25ste verjaardag. Voor het eerst is er ook een gastprogrammator: ex-journalist van De Gentenaar Karel Van Keymeulen. Het gratis festival gaat als vanouds door in het Zuidpark. TaxiWars van Tom Barman, het kwartet van gitarist en componist Philip Catherine, de nieuwe groep van saxofonist Robin Verheyen … Jazz in 't Park bestaat 25 jaar en heeft zich, dankzij een extra 25.000 euro van North Sea Port, overtroffen. Het beste van de Belgische hedendaagse jazzscene speelt tot en met zondagavond in het Zuidpark. Organisator Jeroen De Weder hoopt op een recordeditie: “Als het weer meezit, halen we hopelijk 15.000 bezoekers. Andere jaren schommelt dat rond 10.000. Regent het toch, dan zitten al die mensen goed beschut dankzij onze nieuwe tent. Die is bovendien beter voor het geluid dan onze oude. Wie hier al een tijd komt, zal het verschil zeer duidelijk merken.” Tijdens de jubileumeditie - Jazz in 't park werd 25 jaar geleden gestart door de Jan Schietekatte, de gewezen directeur van de dienst Feestelijkheden van de stad Gent - wordt opnieuw samengewerkt met stadsbibliotheek De Krook. Dankzij een spectaculaire klankinstallatie van Bart Maris kunnen bezoekers geluidsfragmenten horen van de voorbije edities van Jazz in 't Park. Helemaal nieuw is de samenwerking met een gastprogrammator. Dat is ex-journalist van De Gentenaar, jazzkenner en trouwe bezoeker van het festival Karel Van Keymeulen. “Het was een eer en zeer plezant om te mogen doen”, zegt Van Keymeulen. “Ik heb niet gezocht naar een thema of een bepaalde stroming binnen de jazz. Ik heb groepen gekozen (zie kader, nvdr.) met wie ik een persoonlijke band heb, omdat ik de muzikanten persoonlijk ken of omdat ik hen al een hele tijd volg. Ik heb de muzikanten gevraagd om met een speciaal project naar Jazz in 't Park te komen.” Ondanks de mooie affiche blijft er volgens Van Keymeulen een groot verschil tussen Jazz in 't Park en Gent Jazz, elk jaar aan het begin van de vakantie. “Op Gent Jazz komen de internationale kleppers. Jazz in 't Park is gratis en uitsluitend voor Belgische jazz”, zegt de jazzkenner. “Als het goed weer is, wordt het weer een groot openluchtcafé. De ene helft van de tent zal aandachtig luisteren, de andere helft zal pinten pakken. Ik kom zeker alle dagen langs. Om mensen te zien en iets te drinken, maar als ik aan het luisteren ben, moet iedereen mij gerust laten.” INFO:
</doc>
<doc id="1136" genre="news" gender="M">
OKRA voordracht met Ivo Belet
Wetteren - OKRA Academie regio Wetteren nodigt op vrijdag 28 september uit voor de voordracht ‘De kloof: is Europa nog van ons’ door Ivo Belet. Het Europese project zit in moeilijkheden. Europa kraakt in al zijn voegen. ‘Afbraakvoetbal is makkelijk. Maar je kan ook de mouwen opstropen en op zoek gaan naar remedies.’ Europa heeft de laatste jaren in de storm gelegen. Denken we maar aan de financiële crisis, de vluchtelingencrisis en de brexit. Hoe gaan de Europese leiders en instellingen te werk om deze storm te bedwingen? Wat is de rol van Europa in een veranderende wereld? Hoe zorgen we voor meer werkgelegenheid en welvaart in Europa? Hoe kan de Europese Unie de burgers overtuigen dat de toekomst ligt in Europese samenwerking? Zal Europa sterker uit de crisis komen? Is Europa de onmisbare drager van de welvaart voor de komende generatie? Een hoop vragen... Ivo Belet is Europarlementariër voor de CD&V. Hij legt de vinger op de zere plek en geeft aan hoe het anders moet. De voordracht vindt plaats op vrijdag 28 september van 14.30 uur tot 17.00 uur in cc De Poort, Markt te Wetteren. De deelnameprijs bedraagt 7 euro; OKRA-leden krijgen 2 euro korting. Vooraf inschrijven is noodzakelijk. Dat kan via e-mail of op telefoonummers 0474 99 56 02 - 0476 64 48 76 - 0499 21 93 22 of 0476 53 06 58.
</doc>
<doc id="1137" genre="news" gender="M">
Markt al opengebroken om verstopte riolering te vervangen
Lede - Wat door menige buurtbewoner gevreesd werd gebeurde: het cementwater dat bij de voegingswerken aan de Markt in de rioleringen terecht kwam verharde meteen en zorgde voor de nodige verstoppingen. Ook vóór het gemeentehuis togen medewerkers van de technische dienst donderdag aan het werk om stukken rioolbuis te vervangen. Hier kwamen de nodige drilboren aan te pas. “Spijtig dat dit moest gebeuren,” aldus schepen van Openbare werken Robert De Mulder (CD&V), “maar de kosten voor deze operatie zullen vanzelfsprekend op de aannemer verhaald worden.”
</doc>
<doc id="1138" genre="news" gender="M">
Groen dient wellicht geen lijst in voor de gemeenteraadsverkiezingen
Geetbets - In tegenstelling met geruchten die we opvingen zal Groen wellicht niet meedingen voor een zitje in de gemeenteraad van Geetbets. Dat meldt Maarten Motté van Opbouwwerk Groen Hageland, die geen weet heeft van het mogelijk opstarten van een lokale groep van Groen in de gemeente. "In regio Hageland stonden de afgelopen jaren wel verschillende andere groepen op", weet Maarten Motté. "Zo zullen de inwoners van Zoutleeuw, Landen en Glabbeek voor het eerst op Groen kunnen stemmen. In Begijnendijk werken we net als in 2006 opnieuw samen met de lokale lijst Leef. In totaal komen we in heel Vlaams Brabant in 11 gemeenten meer op dan in 2012, wat een stijging betekent van 20 procent."
</doc>
<doc id="1139" genre="news" gender="M">
Na wolkbreuk en dakinstorting van Carrefour: “Nu is het dweilen, maar morgen gaat onze winkel terug open”
Carrefour Schilde hoopt morgen vanaf 8 uur terug te kunnen openen. Personeel en specialisten zetten nu alle zeilen bij om de winkel opnieuw droog en veilig toegankelijk te maken nadat gisteravond een deel van het dak instortte en duizenden liter water binnenstroomden. Caissières, slagers en rekkenvullers zijn vandaag aan de slag met emmer en dweil. Het team van de plaatselijke Carrefour Market onder leiding van directeur Lennert Broes was vroeg op post om de schade op te meten en aan de grote schoonmaak te beginnen. “Gisteravond, even na 21 uur kregen, we via onze beveiligingsinstallatie het signaal dat er iets loos was in de winkel”, aldus Luc Van Ostaeyen, regiodirecteur van Carrefour.
</doc>
<doc id="1140" genre="news" gender="F">
Spectrumcollege Campus Paal start het nieuwe schooljaar
Paal De leerlingen werden 's morgens onthaald op feestelijke wijze met muziek. Daarna gingen ze naar de klassen om er kennis te maken met elkaar kennis en met hun klastitularis. De tweedejaars gingen in de namiddag op zoektocht met leuke geocache-opdrachten.
</doc>
<doc id="1141" genre="news" gender="F">
DENK wil meer controle op media
Den Haag - Politieke partij Denk pleit voor meer controle op media. Als Kamerlid Öztürk naar journalisten kijkt ziet hij ’een soort vierde macht, die zijn eigen gang kan gaan.’ Hij ziet dat graag anders en pleit voor ’meer tegenmacht tegen de mediamacht.’ Öztürk deed zijn uitspraken tijdens een groot debat over media met minister Slob. Het kwam hem op felle reacties van andere Kamerleden te staan. „Wie controleert de media?”, sprak VVD’er Yesilgöz verbaasd. „Helemaal niemand. Dat is nou juist het hele punt van vrije media.” D66’er Sneller fronste eveneens de wenkbrauwen. Volgens hem zijn er afdoende manieren om stappen te ondernemen als mensen zich door journalisten tekort gedaan voelen. „U bent toch ook deze zomer naar de rechter gegaan”, verweest hij naar een kort geding dat Denk verloor van BnnVara. Öztürk volhardde echter in zijn overtuiging. Hij vindt dat journalisten ’slecht tegen kritiek kunnen’ en wil het over een andere boeg gooien. Hij pleit hoe dan ook voor een journalistieke eed die zou moeten worden ingevoerd, een beroepseed zoals ook artsen die afleggen. Verder ziet hij graag een ombudsman die over alle media gaat. Het Denk-Kamerlid haalde voorts uit naar de NPO waar volgens hem te weinig journalisten met een migrantenachtergrond zitten. Dat schoot CDA’er Van der Molen in het verkeerde keelgat. „Ik zit hier toch met verbazing naar te luisteren”, zei hij en noemde het ’een hele enge manier van denken’. Volgens hem maakt de achtergrond van journalisten namelijk niks uit. „Ze doen toch op basis van feiten hun werk?”
</doc>
<doc id="1142" genre="news" gender="F">
De jacht is geopend: wie is de mol in het Witte Huis?
Een anoniem artikel in de New York Times, waarin een hooggeplaatste medewerker van Trump stelt dat de ‘volwassenen’ in het Witte Huis de president bewust dwarsbomen, zorgt voor ophef. De jacht is geopend: wie is de anonieme bron die Trump saboteert? De Amerikaanse krant publiceerde woensdag een . Daarin , en stelt hij dat hij en enkele andere medewerkers Trump actief dwarsbomen. De interne verzetsbeweging ‘probeert het juiste te doen, ook als de Donald Trump dat niet wil’. Het artikel veroorzaakte schokgolven in de pers, paranoia in het Witte Huis, en een klopjacht op de medewerker in kwestie.
</doc>
<doc id="1143" genre="news" gender="M">
'Fiesta Europa' brengt de vakantie nog even terug
Deinze - Fiesta Europa organiseert specialiteitenmarkten in Vlaanderen en daarbuiten. Vooral in Vlaanderen zijn ze reeds zeer gekend en geliefd met de Europese belevenismarkten, een succesformule waar ze reeds tien jaar aan sleutelen. Op vrijdagnamiddag 7 september, zaterdag 8 september en zondag 9 september is Fiesta Europa te gast op de Markt van Deinze. Ontdek, geniet, proef en beleef zijn de kernwoorden om Fiesta Europa te beschrijven. De internationale belevenismarkt “Fiesta Europa” komt voor het eerst naar Deinze. Dit is een marktconcept waarbij ze buitenlandse marktkramers vanuit heel Europa en daarbuiten met regionale streekproducten en specialiteiten samenbrengen, om zo een zeer mooie en kwalitatieve meerdaagse markt aan te bieden. Je vindt er zowel voeding als niet voeding en eveneens standhouders die authentieke bereidingen ter plaatse maken. Door toevoeging van een podium met een gezellig terras, sfeervolle internationale livemuziek, animatie, springkastelen voor de kinderen en een toiletwagen wordt het een uniek en kwalitatief totaal-evenement. Je ontdekt een bont gezelschap internationale marktkramers en je laat je onderdompelen in een onweerstaanbare mix van geuren en kleuren, talen en culturen. Noteer 7, 8 en 9 september in je agenda voor drie dagen ultiem vakantiegevoel in je eigen buurt. Lange files moet je er in dit geval niet voor trotseren. Op de Europese specialiteitenmarkt vind je Portugese specialiteiten naast Corsicaanse charcuterie, Italiaanse kazen en salami’s, Griekse olijfolie,… Een gezellig marktje met standhouders die met plezier specialiteiten uit hun land of regio te koop aanbieden. En het gaat heus niet alleen over streekproducten. Ook allerlei artisanale producten zijn er te vinden. Mineralen en edelstenen, lederwaren, handgemaakte lampen,… Het is maar een greep uit wat je bij Fiesta Europa kan ontdekken. Kwaliteit, originaliteit en authenticiteit staan daarbij voorop. “Fiesta Europa” is echter veel meer dan een kleurrijke markt. Je kan er niet alleen komen bij de internationale kramen, je kan er ook lekker eten en drinken. Op het gezellig terras vind je een kwaliteitsvol aanbod van gerechten en bijhorende dranken. Paella, pizza, burgers, de Paljas bierstand, wijnen en cocktails,… Op vrijdag gaat de markt open rond de middag. Om voor de juiste ambiance te zorgen staat op het knusse podium op vrijdagavond vanaf 18 u Tumbao Cubano die de pannen van het dak speelt met Cubaanse en Zuid-Amerikaanse muziek. Op zaterdagmiddag vanaf 12.30 u is dat Par Hasard, die om 18 worden afgelost door Elisabeth & Dirk. Op zondag brengt La Mancha ambiance vanaf 15.30 u. Op elk moment van de dag schept “Fiesta Europa” het hele weekend lang de juiste sfeer. En de goesting is er om zo laat mogelijk open te blijven. Hopelijk gooien de weergoden geen roet in het eten. Maar ook kleine levensgenieters zijn welkom. In samenwerking met het Belgisch Kinderkanker Steunfonds wordt er een leuk kinderdorp gebouwd met springkastelen en een knutsel- en speelzone waar de kinderen zich helemaal kunnen uitleven. Wanneer: vrijdag 7 september van 12 tot 21 uur minimaal (weersafhankelijk), zaterdag 8 september van 10 tot 21 uur (of later bij goed weer) en zondag 9 september van 10 tot 19 uur. Waar: Markt, Deinze.
</doc>
<doc id="1144" genre="news" gender="M">
Het (nog) onbekende toptalent: beste kopper van Europa weigerde transfer en wordt nu aanzien als de ‘nieuwe Suarez’
Elk week speelt er zich ergens in Europa wel een jonge speler in de kijker. Om de instroom aan voetbaltalenten niet te missen, proberen we bij Sportwereld wekelijks één U23-speler uit te lichten die zich liet opmerken. Vandaag: Maxi Gomez, de 22-jarige spits van Celta de Vigo.  Elk week speelt er zich ergens in Europa wel een jonge speler in de kijker. Om de instroom aan voetbaltalenten niet te missen, proberen we bij Sportwereld wekelijks één U23-speler uit te lichten die zich liet opmerken. Vandaag: Maxi Gomez, de 22-jarige spits van Celta de Vigo. Celta, bekend voor zijn prachtige lichtblauwe truitjes, heeft een uitstekende week achter de rug. De Celestes waren voor eigen publiek met 2-0 te sterk voor Atlético Madrid en staan met zeven op negen te pronken op een mooie derde plaats na Barcelona en Real Madrid (9 op 9). Maxi Gomez en Iago Aspas deden de netten trillen in het Estadio Balaidos, waarbij die eerste ook nog voor de assist zorgde voor het doelpunt van zijn maatje in de aanval. Slechts één speler is dit seizoen bij meer doelpunten betrokken dan Gomez, ene Lionel Messi. Die zit bij Barcelona aan vier doelpunten en twee assists, Gomez volgt met twee doelpunten en twee assists. Niet toevallig net evenveel als zijn grote voorbeeld: Luis Suarez. Ook Karim Benzema zit aan een betrokkenheid bij vier goals aangezien de spits van Real Madrid er al vier scoorde. “Mensen in mijn thuisland zeggen dat ik de opvolger word van Luis Suarez en ik hoop dat dit ook zo zal zijn”, aldus de 22-jarige spits. Aan ambitie dus geen gebrek bij Gomez, die in de zomer van 2017 de overstap maakte van Defensor naar Celta de Vigo voor amper 4,3 miljoen euro. In zijn eerste seizoen in La Liga was ‘The Bull’ (De Stier) meteen goed voor 17 doelpunten en vier assists in 36 optredens. Zijn eerste paar maanden in Spanje waren zo indrukwekkend dat in januari het Chinese Beijing Guoan kwam aankloppen bij Los Celticos en 20 miljoen euro op tafel legde. Gomez kon een veelvoud verdienen van zijn Spaanse loon en twijfelde een tijdje. Uiteindelijk besloot hij het aanbod naast zich neer te leggen en daarvan heeft niemand bij Beijing Guoan tot nu toe spijt gehad. Maxi Gomez for Celta: 42 games 20 goals 7 assists Uruguay's future number 9. Ook deze zomer kon de Uruguayaan vertrekken bij Celta, dat vorig seizoen als twaalfde eindigde. Tottenham liet zijn interesse blijken en West Ham bood meer dan 30 miljoen euro voor Gomez. Celta wees dat bod af en zwaaide met een prijskaartje van 50 miljoen euro. Van een steile opgang gesproken voor de man die sommigen de ‘nieuwe Suarez’ noemen. Die vergelijking klopt enigszins. Beiden zijn talentrijke, energieke, stevige en technisch vaardige spitsen uit Uruguay. Gomez en Suarez zijn uitstekend in het bijhouden en afschermen van de bal. Daarbij gebruiken ze hun krachtige lichaam en desnoods alles wat ze hebben, zoals hun armen. In duel is het moeilijk om Suarez af te houden en dat geldt ook voor zijn 22-jarige landgenoot van Celta. Hun doorzettingsvermogen en karakter speelt daarbij een grote rol. Maar daar houdt de vergelijking op. Gomez is een stuk statischer dan zijn grote voorbeeld aangezien Suarez een enorm beweeglijke spits is. ‘The Bull’ daarentegen is meer een klassieke negen, die zich posteert als en in de zestien zijn ding wil doen. Dat Gomez een beest van een kopper is, speelt daarbij een grote rol. Zo won hij dit seizoen meer dan vijf kopduels per wedstrijd. Vorig seizoen scoorde hij de meeste goals met het hoofd in Europa (10). Knap voor een spits van 1m86, die zijn tegenstanders klopt met excellente timing en een opmerkelijke sprongkracht. En wie zijn gespierde nek ziet, weet meteen waarom Gomez zo hard kan koppen. Daarnaast is de Uruguayaan met zijn gemiddeld 2,3 schoten op doel bovendien bijzonder efficiënt. Messi, bijvoorbeeld, schoot dit seizoen meer dan vijf keer per wedstrijd op doel. Gomez is het best met rechts, maar heeft ook een goede linker. Op het WK in Rusland speelde Gomez in totaal 32 minuten, waarvan 31 in de kwartfinale tegen Frankrijk. Nu Suarez en Edinson Cavani toch al 31 jaar zijn, ligt de weg voor Gomez open om op het volgende WK te schitteren voor Uruguay. Maar eerste La Liga veroveren. Maxi Gómez on his future: "There was a lot of talk [this summer]. It also happened during Christmas [2017] with the theme of China. The truth is that I am very happy at Celta and hopefully I will continue here." The 22-yo has scored 20 goals in 39 games since his move to Vigo.
</doc>
<doc id="1145" genre="news" gender="M">
Regio Linter goed vertegenwoordigd tijdens Wijnfeesten in Linterse zustergemeente Mehring
Linter - Een 100-tal inwoners van Linter en omgeving konden, samen met meer dan 3.000 aanwezigen, meemaken hoe Theresa Sebastiani tot nieuwe wijnkoningin werd gekroond tijdens de 86ste Wijnfeesten in Mehring aan de Moezel, de zustergemeente van Linter. De feestavond bleek een afwisselend spektakel van dans en muziek met ondersteuning van Thomas Kiessling, één van de beste Duitse tenoren. De wijnproeverij Casino Vino, daags nadien, was een schot in de roos met 600 deelnemers. De tent stond op haar kop met het optreden van de coverband Langer Mütze. Het Mehringcomité Linter was vertegenwoordigd door Ivo Donvil, Eddy Ladang, Ria Degol en Simonne Beelen.
</doc>
<doc id="1146" genre="news" gender="M">
Maanden wachten op schilderen fietssuggestiestroken
Lochristi - Wie in de Stationsstraat rijdt, kan nauwelijks nog een spoor van de fietssuggestiestroken terugvinden. De herschildering was in het voorjaar aangekondigd. "De aannemer die de werken moet uitvoeren komt maar niet af", zegt schepen van Openbare Werken Jean-Pierre Raman. Op de gemeenteraad van eind april 2018 vroeg Eva Paelinck (N-VA) aan schepen Raman wanneer de fietssuggestiestroken in de Stationsstraat opnieuw zouden worden ingekleurd. De schepen van Openbare Werken bevestigde toen dat de firma die hiervoor instaat nog maar net haar werkzaamheden had hervat na de winterperiode, maar dat de eerstkomende weken de Stationsstraat aan de beurt was. "Het is inmiddels bijna opnieuw winter en de fietssuggestiestroken in de Stationsstraat zijn nog even moeilijk te vinden als vorig jaar", stelde Paelinck maandag vast." Is er op het laatste moment van deze werken afgezien of werden ze gewoon niet uitgevoerd?", vroeg ze zich af. De bevoegde schepen bevestigde dat de aannemer beloofd had de werken uit te voeren, maar dat hij gewoon niet afkomt. "Wij hebben vanuit het gemeentebestuur nogmaals een brief gestuurd", aldus Raman.
</doc>
<doc id="1147" genre="news" gender="M">
Tien Zuid-Soedanese militairen veroordeeld voor aanval op hotel
Bij de aanval werden een lokale journalist vermoord en vijf internationale hulpverleners verkracht, onder wie een Nederlander. Een krijgsraad in Zuid-Soedan heeft donderdag tien militairen veroordeeld tot celstraffen van zeven jaar tot levenslang voor een zeer gewelddadige aanval op een hotel in de hoofdstad Juba, in 2016. Ook moet de regering slachtoffers financieel compenseren. Dat meldt persbureau Reuters.
</doc>
<doc id="1148" genre="news" gender="F">
Druiven plukken: lijf vermoeid, hoofd lekker leeg
Wijnoogst Vooral veertigers en vijftigers doen het: een week lang helpen bij de druivenoogst. Niet voor het geld, maar voor de ontspanning. Deze vrijdag mag-ie weer. Gabriël Cornelisse (50), docent maatschappijleer uit Rotterdam, kijkt al weken uit naar zijn vakantie bij wijnboerderij Domaine de Marotte in Zuid-Frankrijk. Met zo’n dertig andere vrijwilligers zal hij er een week lang de druivenoogst binnenhalen. „Het heeft iets avontuurlijks. Ik sta normaal gesproken voor de klas op een havo/vwo-school en thuis heb ik een gezin met drie kinderen. Dit is even iets héél anders dan mijn dagelijks routine. En het fysieke werk in de buitenlucht, dat is ontspannend voor mij.”
</doc>
<doc id="1149" genre="news" gender="M">
Bankier van het Verzet Nederlandse inzending Oscars
De Oscars worden in februari 2019 uitgereikt. Dinsdag werd de film nog genomineerd voor twaalf Gouden Kalveren. De film ‘Bankier van het Verzet’ van regisseur Joram Lürsen is dit jaar de Nederlandse inzending in de categorie beste buitenlandse film voor de Oscars. Dat heeft Filmmuseum Eye donderdag bekendgemaakt in een persbericht. De prestigieuze Amerikaanse filmprijzen worden in februari volgend jaar voor de eenennegentigste maal uitgereikt.
</doc>
<doc id="1150" genre="news" gender="M">
Telefoon Arjen Kamphuis twintig minuten actief in Noorwegen
Kamphuis werd op 29 augustus als vermist opgegeven door zijn werkgever. Een dag later stond zijn telefoon kort aan. De telefoon van Arjen Kamphuis, de 46-jarige Nederlander die sinds 29 augustus vermist is, stond op 30 augustus twintig minuten aan. Het toestel werd getraceerd naar het Noorse Vikeså. Ook werd Kamphuis afgelopen maandag door een getuige in Denemarken gezien. Dat meldt de politie in een update van het opsporingsbericht .
</doc>
<doc id="1151" genre="news" gender="M">
Danteske helletocht op openingsavond Gaudeamus
Hedendaagse muziek De Gaudeamus Muziekweek ging woensdagavond van start met ‘The Garden’ van componist Richard Ayres. Dat klinkt alsof Frank Zappa postuum ‘The hitchhiker’s Guide to the Galaxy’ op muziek heeft gezet. Opening Gaudeamus Muziekweek.
</doc>
<doc id="1152" genre="news" gender="M">
Bib drie dagen dicht
Bredene - Volgende week zal de bibliotheek in Bredene van maandag tot woensdag gesloten zijn voor renovatiewerken. Er worden nieuwe rekken geplaatst. Men zal er wel nog boeken kunnen inleveren. De kranten kunnen gelezen worden in de vergaderzaal van het gemeentehuis.
</doc>
<doc id="1153" genre="news" gender="M">
Carrière ‘Madame Justice’ eindigt in mineur: ze vroeg iedereen om de waarheid te spreken, maar loog zelf
Met haar lange zwarte haren was Karin Gérard jarenlang een opvallende figuur in het Brusselse justitiepaleis. Maar een vermeende overval viel, figuurlijk dan, als een plafond op haar hoofd en tastte haar geloofwaardigheid aan. Zij, de vrouw met bijna 400 assisenzaken op de teller en een onberispelijke staat van dienst, was plots een bedriegster in de ogen van sommige collega’s. En dat deed haar pijn. Karin Gérard was de langst zetelende assisenvoorzitter in Brussel, een knappe vrouw die begrip en respect toonde voor iedereen. Zelfs al stond de grootste crimineel voor haar. Maar dan kon ze plots heftig uithalen, zodat menig beklaagde in tranen uitbarstte in haar rechtszaal.
</doc>
<doc id="1154" genre="news" gender="M">
Record voor Vredefeesten/Villa Pace 2018
Sint-Niklaas - De Vredefeesten/Villa Pace 2018 was een topeditie. Ruim 130.000 bezoekers daagden op. De stad Sint-Niklaas is opgetogen over de voorbije editie. Dat blijkt uit een mededeling die de dienst communicatie verspreidde. "Dankzij een diverse programmatie en perfecte weersomstandigheden beleefden de Sint-Niklase Vredefeesten opnieuw een recordeditie. Naar schatting 130.000 bezoekers over drie dagen zakten af naar de stadskern van Sint-Niklaas", luidt het. "Tot ver buiten de stadsgrenzen konden mensen meegenieten van het spektakel van meer dan 50 overvliegende ballons in vele kleuren en vormen." "Op de wereldmarkt van het festival Villa Pace was het koppen lopen en op hun zes podia stonden bands als De Kreuners, Channel Zero, Mellow Mood, J. Bernardt, Dans Dans, Konstantin Sibold en Zwangere Guy. Op het Stationsplein stond een fel gesmaakte nostalgische kermis en ook de Ballonloop kende een groot succes."
</doc>
<doc id="1155" genre="news" gender="M">
Theo Francken toert in Holsbeek
Holsbeek - Dinsdag 11 september komt staatssecretaris Theo Francken naar Holsbeek in het kader van zijn tournee door Vlaanderen. Zijn buurgemeente Holsbeek mocht zeker niet ontbreken op de lijst van de Vlaamse gemeenten die Francken bezoekt. Dinsdag 11 september komt Theo vanaf 19 uur naar het Buurthuis, dorp 5 in Nieuwrode voor een gespreksavond. Hij zal er een stand van zaken inzake asiel en migratie geven en antwoorden op de vragen. Maar eerst zal hij er nader kennismaken met de kandidaten van de N-VA lijst in Holsbeek. Herman Van Criekingen, lijstduwer van de lijst moet na die voorstelling snel naar de gemeenteraad die om 20 uur begint.
</doc>
<doc id="1156" genre="news" gender="M">
Veranderende seizoenen, een western en de ultieme Pokémon-game: deze games mag je dit najaar niet missen
De komende maanden worden er weer heel wat nieuwe - of toch nieuwe versies van bestaande games - op de wereld losgelaten. Onze gamekenner lijst acht games op die u dit najaar zeker eens moet spelen. 14 september 2018 PlayStation 4, Xbox One, PC Als er een nieuw avontuur verschijnt van Lara Croft, de postergirl in gameland, is het altijd reikhalzend uitkijken. Deze game vormt het sluitstuk van de trilogie die sinds 2013 de originele spelreeks nieuw leven inblies. Enkele maanden na de gebeurtenissen uit de vorige game ‘Rise of the Tomb Raider’ reist Lara Croft naar Mexico en Peru.
</doc>
<doc id="1157" genre="news" gender="M">
Eerste Starbucks opent deuren in Italië: 'Maar is dat koffie dan?'
Twintig jaar na de opening van de eerste Europese vestiging, opent koffiegigant Starbucks zijn eerste zaak in Italië. In Milaan is morgen de feestelijke opening van de derde 'Reserve Roastery', een luxe koffiebranderij, ter wereld. Het is niet zomaar een koffiebar: meer een soort koffiepaleis, gehuisvest in een voor 20 miljoen euro gerenoveerd palazzo van 2300 vierkante meter. Ook de locatie, Piazza Cordusio, is niet misselijk: midden in het centrum van de stad en vlak bij de wereldberoemde Duomo. Klanten wordt het hele roosterproces getoond. Starbucks is nu ook in Italië, maar veel Italianen weten wel waar ze voor kiezen, zie je in deze video: Waarom liet een Italiaanse Starbucks-vestiging zolang op zich wachten? "Italianen zijn traditioneel, zeker op het gebied van mode en eten en drinken", zegt correspondent Angelo van Schaik. Aan het wereldwijd populaire starbakse , zoals de Italianen zeggen, was simpelweg geen behoefte. Bovendien was het bedrijf zelf op zijn hoede. "Starbucks zal huiverig zijn geweest om zich in Italië te vestigen. 'Wat moeten wij Italianen nou uitleggen over koffie?', zullen ze gedacht hebben." Van Schaik vermoedt dat dat ook de reden is dat er zo'n indrukwekkende koffiebranderij uit de grond is gestampt. "Het blijft natuurlijk het hol van de leeuw. Ze zullen beslagen ten ijs hebben willen komen. En terecht." Het respect voor de Italiaanse koffietraditie blijkt ook uit de nederige uitlatingen van Starbucks-bestuursleden. "We komen niet naar Italië om de mensen over koffie te vertellen. Hier is koffie ontstaan", zegt creatief-directeur Liz Muller. "We willen een hoogwaardige ervaring aanbieden, die anders is dan wat Italianen gewend zijn." "We bieden een ruimte waar je langer kunt verblijven om te relaxen en te genieten", legt ze uit. Een gewaagde stap in een land waar elke Italiaan 's ochtends de dag begint met een snelle espresso bij een barretje op de hoek. "Wij zullen ons aanpassen aan de Italiaanse cultuur, niet andersom", liet ook bestuursvoorzitter Kevin Johnson weten aan Italiaanse media. "Met eerbied voor de Italiaanse traditie", voegde zijn voorganger Howard Schultz toe. Het bedrijf heeft daarin gelet op de details: zo is er van de bekende kartonnen koffiebekers met de groene zeemeermin-figuur geen spoor te bekennen. Ook is er een luxe, verwarmde marmeren koffiebar in het pand. Het is maar de vraag of het een succes wordt. "Italianen halen er hun schouders over op. "'We zien het wel', is de houding", zegt Van Schaik. "Nou is Milaan wel de hipste stad van Italië, dus ze zijn wat gewend. De Starbucks-vestiging zal vooral gericht zijn op toeristen en hippe Italianen, die er met hun laptop gaan zitten", denkt hij. Van Schaik wijst op een ander, niet onbelangrijk detail: "1,80 euro voor een koffie is voor Italianen erg duur: de gemiddelde prijs voor een espresso is hier namelijk 90 eurocent." Toch heeft Starbucks grote plannen in Italië: voor het einde van het jaar wil het nóg vier vestigingen in Milaan. Dat zijn wel kleinere, meer traditionele koffiezaken. Ook voor Turijn en Rome zijn er plannen. Italië heeft een reputatie op het gebied van verzet tegen de Amerikaanse culinaire expansie. Halverwege de jaren 80 werd de eerste Italiaanse vestiging van McDonald's geopend bij de Spaanse Trappen in Rome. Dat gebeurde na maanden van hevige protesten: er waren rellen en er kwam zelfs een zogenoemde slowfoodbeweging op gang. Toch is Starbucks niet helemaal kansloos in Italië, denkt Van Schaik. "Coca-Cola is uiteindelijk ook ingeburgerd. Ik zie Italianen nu soms 's middags in een restaurant een colaatje drinken in plaats van bier of wijn."
</doc>
<doc id="1158" genre="news" gender="F">
Advocaat: Holleeder geen opdrachtgever moord Endstra
AMSTERDAM - Het beeld dat van Holleeder is ontstaan als „een gemene crimineel die mensen afperst en doodmaakt doet geen recht aan de werkelijkheid.” Dat betoogde de verdediging van Holleeder donderdag tijdens een uren durende poging om de rechtbank zover te krijgen wegens gebrek aan bewijs Holleeders voorlopige hechtenis op te heffen voor de moord op Willem Endstra.   Holleeder is weliswaar eerder veroordeeld voor afpersing van de vastgoedbaron, maar dat wil niet automatisch zeggen dat hij ook opdracht gaf de man te doden, aldus advocaat Sander Janssen. Hij beschuldigde het Openbaar Ministerie ervan meerdere zachte aanwijzingen uit allerlei hoeken en gaten te trekken, om dat aan elkaar te smeden tot een bewijs. Maar hard bewijs dat Holleeder achter de moord op Endstra zit is er niet, zegt Janssen. Deze hele „old schoolstrafzaak” is volgens Janssen gebaseerd op verklaringen van getuigen. „En we weten allemaal dat verklaringen van getuigen na zoveel jaar geen objectief vaststelbare gegevens zijn, zoals technisch bewijs dat wel is. Van de getuigen is bovendien niet altijd duidelijk is of ze zelf belangen hebben bij hun verklaringen.” Volgens Janssen waren er meerdere criminelen die een motief hadden om Endstra te doden. „Het beeld dat hij een normale vastgoedhandelaar was die door de afpersing van Holleeder in de problemen kwam, klopt niet.” Al die criminelen parkeerden hun geld bij Endstra, maar vervolgens weigerde hij om het terug te geven. De aanslag op xtc-handelaar Ronald van Essen in december 1999 was „een kantelpunt in de geschiedenis”, zegt Janssen. Van Essen was de eerste crimineel die zijn bij Endstra geïnvesteerde 30 miljoen gulden terug wilde hebben, maar het niet kreeg. Hij kreeg wel een kogel in z’n hoofd. Van Essen overleefde de aanslag en is er tot op de dag van vandaag van overtuigd dat Endstra de opdracht gaf om hem te doden. Volgens Janssen sloeg na die mislukte moordaanslag bij meer criminelen de twijfel toe over de vraag of hun geld wel in goede handen was bij Endstra. Die twijfel groeide toen de broers Rob en Erik Driesen in mei 2001 werden doodgeschoten door vechtsporter Ron Niqvist, die volgens Janssen daarna ook Endstra had willen vermoorden. Niqvist zou 25 miljoen gulden bij Endstra hebben geparkeerd. Janssen: „Weer dodelijk geweld nadat iemand zijn geld terug wilde hebben. De onrust in het criminele circuit nam toe. Het onderstreept opnieuw de positie die Endstra in het milieu had. Hij was geen bonafide vastgoedhandelaar. Hij zat in de onderwereld.” Nadat John Mieremet in een interview in De Telegraaf de bankier van de onderwereld werd genoemd, trokken zakenrelaties en banken hun handen van hem af. Vier maanden later stortte Endstra zijn hart uit bij de Criminele Inlichtingen Eenheid, en wees met de beschuldigende vinger naar Holleeder. Ten onrechte zegt Janssen. „Hij had de kant van Mieremet gekozen, die ook geld van hem tegoed had.” Volgens de advocaat is er ook op geen enkele manier een link aan te tonen tussen Willem Holleeder, en de drie Turkse verdachten die momenteel in hoger beroep terechtstaan voor het daadwerkelijk doodschieten van Endstra. Als de rechtbank het verzoek van de verdediging honoreert, betekent dat niet dat Holleeder vrijkomt. Hij zit voor meer moorden in hechtenis. Een soortgelijk verzoek over de moord op Cor van Hout, werd eerder afgewezen. Het Openbaar Ministerie reageert volgende week donderdag. Het is nog onduidelijk wanneer de rechtbank beslist. Het proces gaat vrijdag verder..
</doc>
<doc id="1159" genre="news" gender="F">
Europese Commissie: Apple mag muziekapp Shazam overnemen
Na onderzoek heeft de Europese Commissie besloten dat de deal geen oneerlijke concurrentiepositie voor Apple Music en iTunes tot gevolg heeft. Techgigant Apple mag tóch muziek-applicatie Shazam overnemen. Dat heeft de Europese Commissie donderdag bekendgemaakt na de overname te hebben onderzocht. De Commissie wilde vaststellen of Apple met de aanschaf van Shazam geen oneerlijke concurrentiepositie zou verwerven ten opzichte van muziek-streamingdienst Apple Music.
</doc>
<doc id="1160" genre="news" gender="F">
Vanzelfsprekend was de Amsterdamse modeweek nooit
Amsterdam Fashion Week Donderdag begint de Amsterdamse modeweek. Nieuwe eigenaar Danie Bles wil meer zichtbaarheid en koos voor een andere locatie. Wie weleens tijdens de modeweek in Parijs is geweest, kent ze: de grote, langwerpige, witte tenten op pleinen en in parken die fungeren als locaties voor shows. Sinds afgelopen weekend staat er ook zo een op het Museumplein in Amsterdam.
</doc>
<doc id="1161" genre="news" gender="F">
‘Geen plaats meer voor Dries Van Langenhove aan UGent’
De UGent start een tuchtprocedure om Dries Van Langenhove, lid van de Raad van Bestuur, uit de universiteit te zetten. Dat heeft rector Rik Van de Walle gezegd op een persconferentie. Van Langenhoves inschrijving wordt vanaf morgen geschorst, waardoor hij niet meer welkom is aan de UGent. Volgens de Universiteit Gent is voldoende bewezen dat Dries Van Langenhove, lid van de raad van bestuur van de universiteit, deel uitmaakt van de Vlaams-nationalistische jongerenbeweging Schild en Vrienden, en dat die aanzet tot seksisme en racisme. ‘Ik ben diep geschokt’, verklaarde rector Rik Van de Walle. ‘We moeten onze verantwoordelijkheid nemen. We hebben de procedure opgestart om Dries uit te sluiten van de UGent, aan de unief is geen plaats meer voor hem.’ Van de Walle gaf meer uitleg over de ordemaatregel die in gang werd gezet: ‘Er is een interne procedure opgestart en een tuchtdossier opgemaakt. Dat gaat naar de tuchtcommissie voor studenten.' Die bepaalt dan of Van Langenhove definitief uitgesloten wordt van de universiteit. De jongeman kan ook nog vragen om zelf gehoord te worden. 'Zijn inschrijving als student wordt vanaf morgen al wel geschorst en de toegang tot de gebouwen en faciliteiten wordt hem ontzegd.' ‘Vrije meningsuiting blijft een grondrecht, maar na de Pano-reportage is een grens overschreden’, is Van de Walle duidelijk. ‘Aan een pluralistische universiteit als de onze mag iedereen zijn mening geven, maar dit discours van antisemitisme, seksisme, wapengebruik en aanzetten tot geweld, overschrijdt een morele grens en juridische grens.’ ‘Door vandaag neen te zeggen tegen ontolereerbaar gedrag, wil ik duidelijk signaal geven, in het bijzonder aan onze studenten, toekomstige studenten, hun ouders en personeelsleden’, besluit Van de Walle. Die juicht ook toe dat het heeft. In een interview met Het Nieuwsblad verklaarde Van Langenhove zelf ondertussen 'zeker niet' te vrezen voor zijn plek in de raad van bestuur. 'Hoe luidt hun slogan? Durf denken. Wel kijk: ik durf denken.' De jongeman zegt zelf ook juridische stappen te overwegen: 'Dat ga ik bekijken. Voor laster sowieso. Want zonder enige grond word ik als antisemiet afgeschilderd.'
</doc>
<doc id="1162" genre="news" gender="M">
N-VA in Mechelen: “De schulden zijn hoger dan de stadslijst altijd zegt”
Voor de N-VA is de afbouw van de stadsschuld een breekpunt om deel te nemen aan een volgende coalitie in Mechelen. Die is momenteel de hoogste van alle Vlaamse centrumsteden. “De schulden zijn hoger dan de stadslijst altijd zegt”, stelt lijstduwer Johan Van Overtveldt, federaal minister van Financiën. Het terugdringen van de hoge Mechelse schulden is voor N-VA prioriteit in het programma waarmee de partij naar de kiezer trekt. “Ik ken deze stad ondertussen 30 tot 40 jaar. Er is veel ten goede vooruitgegaan, maar er hangt ook een schaduw over dat succesverhaal. Sinds 2014 draait Mechelen jaar na jaar met een tekort”, zegt Van Overtveldt. Enkel in 2015 waren de cijfers positief.
</doc>
<doc id="1163" genre="news" gender="M">
Jos Brech is onderweg naar ons land
AMSTERDAM - Jos Brech is terug in Nederland. De Limburger, verdacht van betrokkenheid bij de dood van Nicky Verstappen, is inmiddels op Schiphol geland. Dat bevestigt Peter R. de Vries, de misdaadverslaggever die optreedt als contactpersoon van de familie, aan De Telegraaf. Eerder op de dag werd hij opgehaald bij de gevangenis Quatre Camins, ten noorden van Barcelona, waarna hij naar luchthaven El-Prat werd gebracht. Daar werd hij gereedgemaakt om, geflankeerd door rechercheurs, de terugreis naar Nederland te aanvaarden. Ook voor de familie van het destijds 11-jarige jongetje uit Heibloem – in 1998 om het leven gebracht op de Brunssummerheide – is het een spannende dag, nu de verdachte die ruim anderhalve week geleden werd opgepakt nabij het Spaanse dorp Castellterçol vandaag weer voet op Nederlandse bodem zette. Ⓒ AFP ,,We volgen het uiteraard”, zei Peter R. de Vries eerder vandaag. Ze zijn niet afgereisd naar de luchthaven. ,,We volgen het in een privé-setting.”   Brech is ruim een half jaar, zo wordt vermoed, op de vlucht geweest. Nadat hij een lange wandeltocht door moeilijk begaanbaar gebied in de Vogezen maakte, werd er na enige tijd geen spoor meer van hem gevonden. Bezorgde vrienden gaven hem als vermist op, waarna ze een zoektocht organiseerden. Ⓒ AFP Die werd geïntensiveerd door justitie nadat duidelijk werd dat er een match was gevonden tussen het dna van Brech, verkregen van een jas die was aangeleverd in verband met zijn vermissing, en het celmateriaal dat bij Nicky Verstappen was aangetroffen.  .
</doc>
<doc id="1164" genre="news" gender="F">
Oprichter Booking.com wil in Twente superbatterijen gaan maken
Interview Kees Koolen Hij bouwt „graag grote bedrijven”. Het begon met Booking.com, het wordt een ontwikkelcampus voor energieopslag in Enschede. Hij zat er eind jaren tachtig zelf in de collegebanken. Nu keert ondernemer en investeerder Kees Koolen terug naar Enschede. Op de voormalige luchtmachtbasis nabij de Universiteit Twente wil hij een ontwikkelcampus bouwen voor energieopslag in batterijen. Het plan ervoor maakte Koolen als bestuursvoorzitter van Lithium Werks deze week bekend. De campus moet tweeduizend mensen werk opleveren.
</doc>
<doc id="1165" genre="news" gender="F">
Sp.a en Groen in kartel naar gemeenteraadsverkiezingen
Bierbeek - Rood en groen stellen hun kandidaten voor, die samen een duidelijke visie hebben op het gebied van wonen, ruimte, mobiliteit, klimaat en cultuur- en sociaal beleid. "De voorbije 6 jaar hebben wij het beleid sterk mee bepaald", zeggen Cil Cuypers, Sp.a, en Frederik De Buck, Groen. "Er is een klimaatactieplan met energiebesparing in openbare gebouwen en ook in particuliere woningen. We leggen nieuwe fietspaden aan en zelfs een fietssnelweg. We blijven investeren in het cultuur­ en vrijetijdsbeleid, met een uitschuifbare tribune in cc de borre. We ondersteunen de vele verenigingen die van Bierbeek een sociale en warme gemeente maken. Samen met vrijwilligers organiseren we via het OCMW maandelijks een dorpsrestaurant. Er is een nieuw gemeentehuis met OCMW en politiekantoor, klantvriendelijke dienstverlening en moderne communicatie. Op die site bouwden we ook een energie­neutraal kleuterschooltje. En er komen eindelijk 79 sociale woningen op Mevrouwkensveld. Kortom: rood­groen helpt iedereen vooruit. Het vertrouwen naar de volgende legislatuur toe is groot, de verwachtingen hooggespannen. Wij vragen aan de kiezer een duidelijk mandaat om onze visie op wonen, ruimte, mobiliteit, klimaat, cultuur­ en sociaal beleid de komende jaren nog beter in de verf te zetten." Dit zijn de kandidaten van Sp.a Groen: 1 DE BUCK Frederik 2 CUYPERS Cil 3 VAN DER PUTTEN Hilde 4 VANBESELAERE Tie 5 DE MARTELAER Els 6 VRANCKEN Bram 7 SUVÉE Lotte 8 STULENS Luc 9 HERBOTS Elke 10 TIELENS Karolien 11 BIEBAU Dominique  12 BRUSTEN Lieve 13 VAN DEN BROECK David 14 DELBECQUE Hilde 15 BOVIJN Dries 16 KNOCKAERT Frederik 17 DEVOS Dominiek 18 PRUNIAU Jean 19 AMEYE Pol 20 LAVRYSEN Ann 21 GAZIA Guido
</doc>
<doc id="1166" genre="news" gender="M">
VIDEO. Hoe ver schopt Jef De Smedt het als zanger?
Glabbeek - Guido Kestens publiceert een video van "Glabbeek proeft", met het optreden van acteur Jef De Smedt. Jan Van den Bossche in "Familie" beproefde het als zanger.
</doc>
<doc id="1167" genre="news" gender="M">
Pilaargedicht september - uit "Laaiend Licht - Boer Tijd"
Lierde - Maandelijks trakteert de Lierdese dorpsdichter Gaby Desmyter ons op een pilaargedicht. De dorpsdichter maakt telkens een foto bij dat gedicht.
</doc>
<doc id="1168" genre="news" gender="M">
VIDEO. Een nummer van Heidi en Mario in het Oud College
Tienen - Gilbert Gijsens volgde het optreden van Pure Soun, met Heidi en Mario, op het collegeplein.
</doc>
<doc id="1169" genre="news" gender="M">
Desperado
“We hebben rijke traditie: vorig jaar vierden we ons 90-jarig bestaan met de opvoering van onze bewerking van de klassieker Don Quichot”, vertelt voorzitter Rudi Lemkens van het KBVT. “Dit speeljaar kozen we als eerste stuk voor ‘Desperado’. Hierin staan vier mannen op de planken, vertolkt door Jan Hendrikx, Valére Janssen, Steven Maenen en Pascal Janssen. Ze houden van verhalen over cowboys en indianen en spenderen hier heel wat vrije tijd aan. In het stuk komen heel herkenbare thema’s zoals vriendschap, werk en seks aan bod: kortom het leven zelf. Het stuk is wel gespeend met een -ook al herkenbare- zwartgallige, maar onweerstaanbare humor.” Opvoeringen op vrijdag 14 en zaterdag 15 september om 20.15 uur in de Breughelzaal. Kaarten kosten 10 euro in voorverkoop en 12 euro aan de kassa. Info en reservaties op het nummer 089 84 85 65.
</doc>
<doc id="1170" genre="news" gender="F">
Geheimzinnigheid rondom bezoek Kanye West
Rotterdam - Op een afgelegen industrieterrein in Rotterdam, van oudsher het domein van prostituees, bracht rapper Kanye West een bezoek aan kunstenaar Joep van Lieshout. Maar wat de twee in het atelier bespraken, lijkt angstvallig geheim te worden gehouden. Ja, Kanye West is op bezoek geweest, en ja, er is gesproken over een mogelijke samenwerking. Dat alles nam afgelopen dinsdag uren in beslag in zijn werkplaats, gelegen in de buurt van fastfoodrestaurants en een reclasseringsgebouw in het gebied Eemshaven. „Maar verder kunnen wij niets kwijt over de toekomst, en wat er gaat gebeuren.”   West, de echtgenoot van Kim Kardashian, werd door een toevallige passant dinsdag opgemerkt, en zo kwam het nieuws naar buiten dat de rapper op de Keileweg in de Maasstad was. De buren in de omliggende panden hebben geen glimp opgevangen van de bekende Amerikaanse ster. Een medewerker van een grand café-restaurant een paar deuren verderop weet van niks. „Niets van gezien of gemerkt ook.” Bij de tegenover gelegen bouwmarkt Praxis vinden de medewerksters het jammer dat ze West niet even hebben gespot. „Helaas! Dat was zeker wel leuk geweest.” Een druk klussende buurman die naast het atelier woont en werkt, heeft er alleen maar over gelezen, maar zelf ook de artiest niet met eigen ogen kunnen aanschouwen. Van Lieshout is vooral bekend van zijn sculpturen, en West is fan van zijn werk. De kunstenaar zorgde vorig jaar voor ophef toen een van zijn kunstwerken werd geweerd uit het Louvre in Parijs. Het ging om de Domestikator, rode op en aan elkaar gebouwde ruimtes met deuren en ramen. De vorm beviel de Fransen niet: er kan een stel dat seks heeft in worden gezien. Het eveneens in Parijs gelegen Centre Pompidou besloot daarop het werk wel tentoon te stellen. De mogelijke samenwerking tussen de twee zal niet zijn op muzikaal gebied, zoveel ligt wel voor de hand. Van Lieshout is immers geen musicus. Maar welke kant het wel opgaat, daar is nog geen duidelijkheid over. West heeft een kledinglijn, Yeezy, waar hij zich in eigen persoon flink tegenaan bemoeit. En dan is er nog de samenwerking met het wereldwijde sportmerk Adidas, waar de rapper sneakers voor ontwerpt.   Die partnership lijkt binnenkort naar een hoger niveau te worden getild, zo werd nog geen drie weken geleden bekend. De CEO van Adidas gaf te kennen ernaar uit te zien de samenwerking met de rapper voort te zetten en ook om nieuwe terreinen te verkennen. Zou Van Lieshout daarin ook een rol gaan spelen? Het sportschoenenmerk Vans bracht vorige maand een speciale editie uit met Van Gogh-gympen. Die gingen als warme broodjes over de toonbank. Mocht een samenwerking tussen West en Van Lieshout verder vorm krijgen, en inderdaad in de vorm van sneakerontwerpen, dan zullen de mensen ook daarvoor naar de winkel rennen. Unieke Yeezy for Adidas-exemplaren waren altijd binnen no time uitverkocht, en werden vervolgens voor duizenden euro’s te koop aangeboden op andere websites..
</doc>
<doc id="1171" genre="news" gender="M">
Concertgebouw Prijs 2018 voor Hagen Kwartet
Het viertal kreegt de onderscheiding van voor de ‘belangrijke bijdrage die zij hebben geleverd aan het artistieke profiel’ van de Amsterdamse concertzaal. De Concertgebouw Prijs gaat dit jaar naar het Hagen Kwartet. Het viertal krijgt de onderscheiding vanwege de “belangrijke bijdrage die zij hebben geleverd aan het artistieke profiel” van de Amsterdamse concertzaal. De prijs wordt op 15 januari 2019 uitgereikt tijdens een feestelijk galadiner in de Grote Zaal van Het Koninklijk Concertgebouw.
</doc>
<doc id="1172" genre="news" gender="M">
Burberry stopt met verbranden niet verkochte kleding
Onverkochte voorraad Producten die niet konden worden verkocht werden door Burberry vernietigd. Het bedrijf gaat restpartijen nu weggeven of recyclen. De onverkochte ruitjes van het Britse modemerk Burberry gaan in de toekomst niet meer de verbrandingsoven in. Jarenlang koos Burberry ervoor jassen, broeken en luchtjes die het niet kon verkopen te verbranden, om zo te voorkomen dat het met voorraden bleef zitten. Met die praktijken houdt het per direct op, meldde Burberry donderdag.
</doc>
<doc id="1173" genre="news" gender="M">
Wethouder: ‘Feyenoord City moet meer draagvlak creëren’
Voetbalstadion  De coalitiepartijen in Rotterdam blokkeerden donderdag een lang debat over het nieuwe voetbalstadion. De wethouder deelt de zorgen over toenemende kritiek. Wanneer wist D66-wethouder Adriaan Visser dat Feyenoord City 30 miljoen euro moet bezuinigen op het nieuwe stadion? „Een wethouder heeft een informatieplicht naar de gemeenteraad’’, zei raadslid Ruud van der Velden van de Partij voor de Dieren donderdag.
</doc>
<doc id="1174" genre="news" gender="M">
Stroomstoring Culemborg door Apache die tegen draad vloog
De piloot zag bij een aanvalsoefening een bliksemdraad over het hoofd, concludeerde de OVV. Circa 25.000 huishoudens rond Culemborg zaten uren zonder stroom. De grootschalige stroomstoring die in november vorig jaar de omgeving van Culemborg trof, werd veroorzaakt door een Apache-piloot die per ongeluk tegen een zogeheten bliksemdraad was gevlogen. Dat meldt de Onderzoeksraad voor Veiligheid (OVV) donderdag na onderzoek .
</doc>
<doc id="1175" genre="news" gender="F">
Racistische jongerenclub infiltreerde Vlaamse Jeugdraad en politieke partijen
Naar buiten toe presenteerde de Vlaamse jongerenbeweging Schild & Vrienden zich als salonfähig. In werkelijkheid blijken leden schokkend racistisch en bereid tot geweld. „Mumba is een negerjongetje van 8 jaar. Hij doet er 3 uur over om naar school te komen. Met uw steun van 5 euro kopen wij een zweep en zorgen we ervoor dat die luie tyfusneger binnen een kwartier op school is.” Of: „Hoe pik je een Joodse meid op?” Met daaronder een foto van een schep met as. Voor het oog van de camera’s verkoopt de Vlaamse jongerenbeweging Schild & Vrienden zich als salonfähig: ze komt op voor de Vlaamse identiteit, conservatief gedachtegoed en traditionele familiewaarden. Achter de schermen is het een ander verhaal. Daar, bleek woensdagavond in een reportage van het Vlaamse actualiteitenprogramma Pano , delen leden bovenstaande en talloze andere racistische, antisemitische en seksistische berichten. Dat niet alleen, ze infiltreren in Vlaamse instellingen, meldt Pano. Onder meer de N-VA, momenteel veruit de grootste politieke partij in Vlaanderen, wordt door de zaak in verlegenheid gebracht. Het Gentse parket opent een onderzoek naar de jongerenbeweging.
</doc>
<doc id="1176" genre="news" gender="M">
Een jongen van 14 die kwartetseks wil
Rechtszaak  Vier mannen, onder wie een oud-raadslid en een huisarts, hadden seks met dezelfde tiener. „Moet je zo’n jongen niet tegen zichzelf beschermen?” Hij is veertien jaar, verlegen en wil experimenteren met seks met mannen. Onder een pseudoniem legt de jongen via chatsites contact om seksafspraakjes te maken. Het begint met een nu 64-jarige Rotterdammer die hem na afloop een kleine vibrator cadeau geeft. Het leidt tot groepseks met onder meer een huisarts, en een seksdate met een voormalig raadslid dat hem drugs geeft. De jongen wordt het slachtoffer in verschillende ontuchtzaken rond vier volwassen mannen.
</doc>
<doc id="1177" genre="news" gender="M">
Atlas Linter is dol op kienen
Linter - In de kantine van Atlas Linter aan de Pelsstraat 55 vindt vrijdag 14 september vanaf 20 uur de zoveelste kienavond plaats. Naar goede gewoonte zijn er weer tal van prijzen te winnen.
</doc>
<doc id="1178" genre="news" gender="M">
Onze 10 om te zien in de bioscoop dit najaar
Na de warme zomer, terug naar school én vooral terug naar de bioscoop. De komende drie maanden worden in de grote zalen en de filmclubs een waaier aan interessante producties uitgebracht. Wij kijken uit naar de Cannes-triomf ‘Girl’ en Matthias Schoenaerts als heroïsche Rus in ‘Kursk’. Wij bieden alvast onze ‘10 om te zien en te herzien’, met als uitsmijter drie films voor de hele familie. : Olivia Munn en Boyd Holbrook Shane Black, het brein achter de ‘Lethal Weapon’-films en de grappigste ‘Iron Man’-film (de derde), zorgt voor een reboot van de serie die begon met een van de beste Schwarzenegger-actiefilms uit de jaren 80. Black is een uitstekende scenarist met heel veel gevoel voor komische timing.
</doc>
<doc id="1179" genre="news" gender="M">
Studenten-tentenkamp Groningen niet populair, 'daar slapen totaal niet fijn'
Gratis slaapplaatsen in een tentenkamp. Het is een noodoplossing om studenten in Groningen te huisvesten, maar er wordt maar mondjesmaat gebruik van gemaakt. Het tentenkamp is opgericht vanwege de grote woningnood in de stad. Er zijn 90 bedden. Sinds vorige week zijn de overnachtingen gratis. Deze week zijn er volgens de RUG in totaal 20 overnachtingen geweest. Julian Bushoff, voorzitter de jongerenorganisatie van de PvdA in Groningen, snapt waarom er weinig animo voor de tent is. "Het is totaal niet fijn om daar te slapen. Een student krijgt een bed en een kluisje. Sanitaire voorzieningen zijn er niet. Als je niks anders hebt, dan ga je hier slapen." RUG-woordvoerder Jorien Bakker ziet het liefst zo min mogelijk studenten in het tentenkamp. "Hoe minder, hoe beter", zegt zij. "Dat betekent namelijk dat studenten zelf iets gevonden hebben en elders overnachten." Toch is het huisvestingsprobleem allerminst verholpen, zegt Bushoff. "Ondanks dat steeds meer studenten een kamer vinden, is de situatie nog steeds triest. Iedereen die in Groningen komt studeren, met name internationale studenten, moet zeker zijn van een prettige en betaalbare woonruimte. Momenteel verblijven nog 200 studenten in dure hostels, 40 in een hotelboot en dus enkele tientallen in het tentenkamp." Bushoff hoopt dat eind september het probleem verholpen is, maar vreest het ergste voor volgend jaar. "Vorig jaar hadden we al een huisvestingsprobleem, dit jaar is het nog erger. Het ontbreekt de RUG en de Hanzehogeschool Groningen aan een langetermijnvisie. Het probleem mag volgend jaar niet nóg groter zijn."
</doc>
<doc id="1180" genre="news" gender="F">
Jos Brech bijgestaan door Roethof
EINDHOVEN - Jos Brech, de 55-jarige Nederlander die wordt verdacht van betrokkenheid bij de dood van de 11 jaar oude Nicky Verstappen in 1998, wordt bijgestaan door advocaat Gerald Roethof. Brech wordt vrijdag al voorgeleid aan de rechter-commissaris op het hoofdbureau van de politie in Eindhoven. De rechter-commissaris moet dan beslissen of het bewijs tegen de man hard genoeg is om hem langer vast te houden. De eerste openbare zitting zal nog enkele maanden op zich laten wachten. Voorgeleidingen vinden altijd achter gesloten deuren plaats. Na de voorgeleiding wordt Brechs dna afgenomen en starten de verhoren door rechercheurs. Gerald Roethof, de advocaat van Brech, wilde nog niet reageren. Roethof verdedigde eerder de vrouw die haar baby naar beneden gooide in de Bijenkorf en er daarna achteraan sprong, de man die ervan werd verdacht dodelijke witte heroïne op straat te hebben verkocht, en hij stond de ex-vriendin en het kind bij van de bij politiegeweld omgekomen Mitch Henriques. Brech arriveerde donderdagmiddag rond 17.00 uur met een speciale vlucht vanuit Spanje op Schiphol. Hij zat daar sinds zijn aanhouding op 27 augustus in hechtenis. De uitlevering aan Nederland vond zo snel plaats, omdat Brech er geen bezwaar tegen maakte.    .
</doc>
<doc id="1181" genre="news" gender="M">
Jos Brech vervoerd met privévliegtuig
SCHIPHOL - Jos Brech is rond kwart voor vijf donderdagmiddag geland op Schiphol. De Limburger, verdacht van betrokkenheid bij de dood van Nicky Verstappen, kwam aan in een privévliegtuigje, dat meteen achter een hangar verdween. Hij is daarna aangehouden en voor veertien dagen in voorlopige hechtenis genomen. Peter R. de Vries, de misdaadverslaggever is de contactpersoon van de familie Verstappen, bevestigde inmiddels tegenover De Telegraaf dat Brech daadwerkelijk voet op Nederlandse bodem had gezet, en dat hij op Schiphol was geland. Het Openbaar Ministerie in Limburg bevestigde het nieuws korte tijd later ook, en meldde dat Brech opnieuw is aangehouden op verdenking van een levensdelict, een zedendelict en misdrijf tegen de persoonlijke vrijheid. Hij is voor veertien dagen in voorlopige hechtenis genomen. Binnen 24 uur wordt de verdachte gehoord door de rechter-commissaris. Daarna gaat de politie hem verhoren.   Het was dus niet Vliegbasis Eindhoven, ook niet Maastricht Airport, maar ’gewoon’ de nationale luchthaven waar, na lange tijd, Nederlands meest gezochte man aankwam. Het kleine witte toestel waarmee de verdachte vanuit Barcelona naar ons land werd gevlogen dook bij aankomst meteen achter een hal waar vliegtuigen worden geïnspecteerd. Een zwart geblindeerd busje reed vervolgens naar het toestel, met nog enkele andere begeleidende auto’s. Daarna werd het meteen stil rond het gebied aan de Thermiekstraat, waar de landingsbaan ligt die vooral voor privévluchten wordt gebruikt. Het was niet te zien hoe Brech werd weggeleid van de plek. Enkele auto’s van het begeleidende vervoer reden even later terug vanaf de hangar 4 Ruys, die vanaf het buitenterrein slechts deels was te zien. Ⓒ De Telegraaf Eerder op de dag werd hij opgehaald bij de gevangenis Quatre Camins, noordelijk van Barcelona, waarna hij naar de luchthaven werd gebracht. Daar werd hij gereed gemaakt om, geflankeerd door rechercheurs, de terugreis naar Nederland te aanvaarden. Ook voor de familie van het destijds 11-jarige jongetje uit Heibloem – in 1998 om het leven gebracht op de Brunssummerheide – was het een spannende dag, nu de verdachte die ruim anderhalve week geleden werd opgepakt nabij het Spaanse dorp Castellterçol vandaag weer voet op Nederlandse bodem zette. „We volgen het uiteraard”, vertelde De Vries eerder vandaag. De familie Verstappen was niet zelf afgereisd naar Schiphol. „We volgen het in een privé-setting.” Brech is ruim een half jaar, zo wordt vermoed, op de vlucht geweest. Nadat hij een lange wandeltocht door moeilijk begaanbaar gebied in de Vogezen maakte, werd er na enige tijd geen spoor meer van hem gevonden. Bezorgde vrienden gaven hem als vermist op, waarna ze een zoektocht organiseerden.   Die werd geïntensiveerd door justitie nadat duidelijk werd dat er een match was gevonden tussen het dna van Brech, verkregen van een jas die was aangeleverd in verband met zijn vermissing, en het celmateriaal dat bij Nicky Verstappen was aangetroffen..
</doc>
<doc id="1182" genre="news" gender="M">
Probiotica kunnen ook slecht zijn voor de darmflora
Antibiotica Probiotica wordt gezien als heilzaam voor de darmen. Maar na een antibioticakuur vertragen ze het herstel van de beschadigde darmflora. Probiotica hebben bij veel mensen geen enkel effect op hun darmflora. En bij mensen die probiotica slikken na een antibioticakuur vertragen ze het herstel van de door de antibiotica aangetaste darmflora.
</doc>
<doc id="1183" genre="news" gender="M">
Alles wat je wilde zien over de Vietnamoorlog – bij Netflix meer dan bij de publieke omroep
Documentaire De uitputtende documentaireserie The Vietnam War van Ken Burns is nu ook te zien bij de publieke omroep. In beknopte vorm. Netflix biedt de lange versie – met slechte ondertiteling. Voor Harry Mulisch lag het in 1979 heel eenvoudig: „De Amerikanen moeten voorlopig hun bek houden over Vietnam!”, schalde de schrijver door het café, toen hij lucht had gekregen van de bewondering voor Apocalypse Now , een van de eerste grote speelfilms over de in 1975 met een Amerikaanse nederlaag afgesloten oorlog in Zuidoost-Azië.
</doc>
<doc id="1184" genre="news" gender="M">
Jos B. is in Nederland: wie hem zal ondervragen en hoe, is cruciaal
Verhoor De 55-jarige Limburger is vanuit Spanje naar Nederland overgebracht. Hij heeft een paar moeilijke vragen te beantwoorden. Wie zit er tegenover Jos B. als hij na zijn aankomst in Nederland voor het eerst wordt verhoord over de verdwijning en dood van Nicky Verstappen? Is het een mannelijke of een vrouwelijke rechercheur? Of een duo? Spreekt die rechercheur het dialect van de verdachte – Jos B. is geboren in Oost-Groningen en woonde in het Limburgse Simpelveld ten tijde van de verdwijning – of juist niet? En is het handig als de verhoorder houdt van kamperen en vissen, net als Jos B.?
</doc>
<doc id="1185" genre="news" gender="F">
Storm van protest in echte leven, maar piek op sociale media: in één dag 4.000 nieuwe volgers voor Schild & Vrienden
De ophefmakende ‘Pano’-reportage over de rechtse studentenbeweging Schild & Vrienden bezorgt de groep en de leider heel wat last, maar het levert hen ook wat op. Op sociale media groeit hun populariteit pijlsnel. Zo heeft de groepering op Facebook in één dag tijd maar liefst 4.000 nieuwe volgers.  De ophefmakende ‘Pano’-reportage over de rechtse studentenbeweging Schild & Vrienden bezorgt de groep en de leider heel wat last, maar het levert hen ook wat op. Op sociale media groeit hun populariteit pijlsnel. Zo heeft de groepering op Facebook in één dag tijd maar liefst 4.000 nieuwe volgers. De studentenvereniging Schild & Vrienden is sinds de aflevering van Pano woensdagavond in een mediastorm verzeild geraakt. Het duidingsprogramma ontdekte dat leden van de jongerengroepering allerlei racistische, antisemitische en seksistische berichten uitwisselden in geheime chatgroepen. . En dat zorgde meteen voor talloze negatieve gevolgen voor de groep. nadat bleek dat ze lid waren van de felbesproken groep. N-VA-kopstukken Bart De Wever, Theo Francken en Zuhal Demir lieten ook duidelijk hun afkeer horen met stellingen als . Ook de . Het parket van Gent besloot meteen om een juridisch onderzoek te doen, om te kijken of . Leider en oprichter Dries en mag de universiteitsgebouwen niet meer binnen. Naast de talloze verontwaardigde reacties op sociale media, ziet de groep plots een positieve piek in het aantal volgers. Woensdag voor de uitzending stond de teller op nog op een 14.000 volgers, nu - amper één dag later omstreeks 19 uur - zijn dat er al meer dan 18.000. Als we de weekcijfers van hun Facebookpagina bekijken, dan toont dat een stijging van maar liefst 37,9 procent ten opzichte van hun aantal volgers van vorige week. Meer nog: (25) - nog voor de uitzending op televisie kwam - vertelt hoe de reportage volgens hem de feiten verknipt, is al meer dan 267.000 keer bekeken. Maar dat komt niet per se omdat mensen massaal gaan zoeken naar de stem van Schild & Vrienden. De post is namelijk gesponsord, wat wil zeggen dat de studentenbeweging betaalt om zo veel mogelijk mensen tot bij hun video en hun Facebookpagina te krijgen, in de hoop het negatieve discours te kunnen veranderen. Op probeert Schild & Vrienden ondertussen ook een internationaal publiek hun verhaal te vertellen. “Flemish youth working for a better future”, staat er op hun pagina te lezen. De jeugd die werkt aan een betere toekomst. Op hun Instafeed staan voornamelijk onschuldige beelden: van sportende leden tot mannen en vrouwen die vuilnis opruimen. Op hebben ze ondertussen iets meer dan 3.500 volgers. Maar daar is ook een tegenbeweging bezig: talloze mensen bestoken Dries Van Langenhove met kritische opmerkingen en de pagina Schuld & Vrienden probeert alle racistische en antisemitische motieven achter de schermen bloot te leggen. Maar het onschuldige vertoon van Schild & Vrienden op hun openbare sociale media staat in groot contrast met wat er gebeurt in hun geheime groepen. Dat bleek uit de ‘Pano’-reportage. In een chatgroep op , een sociaal medium dat vooral bij gamers populair is, communiceerde een kerngroep van ongeveer 190 leden met elkaar. De duizenden berichten op de geheime pagina blijken te bulken van het racisme. Bij de video van een uitgehongerd zwart jongetje bijvoorbeeld is een liedje gemonteerd: I Don’t Care (het kan me niet schelen), I Love It. In andere berichten gaat het over “luie tyfusneger”, “vrouwelijke makakken” of moslims als terroristen. Opvallend zijn ook de vele verwijzingen naar het nazisme, met zelfs een fotomontage van Dries Van Langenhove als Hitler. LEES OOK. (+)
</doc>
<doc id="1186" genre="news" gender="M">
Kopstukkendebat op maandag 8 oktober
Oostende - Perskring Oostende organiseert op maandag 8 oktober het groot kopstukkendebat in het Kursaal. Johan Vande Lanotte (Stadslijst) Bart Tommelein (Open VLD) Björn Anseeuw (N-VA) Wouter De Vriendt (Groen) Krista Claeys (CD&V) Christian Verougstraete (Vlaams Belang) Ilona Vandenberghe (PVDA) Georges Casteur (Recht door Zee) Hendrik Wallijn (OK)  De deuren van Kursaal Oostende gaan open om 19 uur, de start is voorzien om 19.30 uur. Stefaan Kerger (Focus-WTV) is moderator. Het kopstukkendebat is gratis toegankelijk. Het debat wordt live uitgezonden op Oostende1 - 107.4fm.
</doc>
<doc id="1187" genre="news" gender="M">
Afscheid van ‘Kabouter Wesley’ Sneijder: “Amper 22 centimeter groot” maar van goudwaarde voor Oranje
134 interlands, 31 goals, drie WK’s en drie EK’s: dat verdient een diepe buiging. Maak er een hele diepe buiging van, want volgens commentator Jack van Gelder is de 34-jarige Wesley Sneijder “amper 22 centimeter groot”. Een terugblik op de internationale carrière van ‘Kabouter Wesley’, die vanavond zijn afscheidsmatch krijgt.  134 interlands, 31 goals, drie WK’s en drie EK’s: dat verdient een diepe buiging. Maak er een hele diepe buiging van, want volgens commentator Jack van Gelder is de 34-jarige Wesley Sneijder “amper 22 centimeter groot”. Een terugblik op de internationale carrière van ‘Kabouter Wesley’, die vanavond zijn afscheidsmatch krijgt. Hét moment van Wesley Sneijder bij de nationale ploeg, nog meer vereeuwigd dankzij het geniale commentaar van Jack van Gelder.
</doc>
<doc id="1188" genre="news" gender="F">
Katou treedt op bij Markant
Zandhoven - Markant, een organisatie voor ondernemende vrouwen, stelt op woensdag 12 september om 20u haar jaarprogramma voor in Sint-Christoffel, Amelbergastraat 1 in Zandhoven. De deuren gaan al open om 19.15u. Ook zangeres Kathleen Van Campfort, bekend onder haar artiestennaam Katou, geeft een intimistisch optreden aan de piano. Iedereen is welkom, de toegang is gratis. Er kan ook bijgepraat worden bij een drankje.
</doc>
<doc id="1189" genre="news" gender="F">
Studenten nemen intrek in woonzorgcentrum: “Hier kunnen we ook eender wanneer binnen stuiken”
De eerste studenten hebben hun intrek genomen in een woonzorgcentrum in Antwerpen, een proefproject van de Karel de Grote Hogeschool en het Zorgbedrijf Antwerpen. Boris (21) is een week geleden naar ’t Zand op Linkeroever verhuisd. “Of ik niet bang ben iets te missen van het studentenleven? Hier kan ik ook binnen stuiken wanneer ik wil.” Veel moest Boris (21) niet verhuizen vorige week. Zijn bed stond al klaar, net als de andere meubeltjes. Boris heeft namelijk precies dezelfde kamer als de oudere bewoners in woonzorgcentrum ’t Zand op Linkeroever. “Ik kon ook kiezen voor een serviceflat, maar ik ben heel sociaal en ik zal meer bewoners ontmoeten als ik de gezamenlijke keuken gebruik”, vertelt hij. De student accountancy-fiscaliteit heeft al één activiteit georganiseerd: borrelen met Boris.
</doc>
<doc id="1190" genre="news" gender="F">
Gestolen pup mocht absoluut niet weg bij mama: “Waar is ze? De tijd dringt”
Voor de derde keer in zijn bestaan wordt dierenasiel Het Blauwe Kruis in Wommelgem geconfronteerd met de diefstal van een hond. Een mix-chihuahua-pup werd dinsdagavond ontvreemd uit het nest. “Wie weet waar ze is, want de tijd dringt”, vraagt het asiel. De mix-chihuahua-pup Lingga werd enkele weken geleden samen met haar moeder en vader afgestaan aan het asiel. De moeder is een mix-jack-russel, de vader een mix-chihuahua. De vijf puppy’s zitten samen met de moeder in een hok, tot ze oud genoeg zijn voor adoptie. Of liever zaten, want sinds dinsdagavond huppelen er nog maar vier hummeltjes rond de moeder. Het kleinste van het nest, een bruin teefje met ietsje langere vacht, werd gestolen.
</doc>
<doc id="1191" genre="news" gender="M">
Nonnetjes slijten oude dag in kasteel: “Dit is een verademing”
Kasteel De Bist ligt ietwat verscholen in de Beukenlaan in Kessel (Nijlen), vlak bij de grens van Lier. Het bijzondere gebouw in een prachtig domein is sinds kort de nieuwe thuisbasis van de Gasthuiszusters-Augustinessen van Lier, die er wonen in een kader waar je normaal alleen maar van kan dromen. Wie met de trein van Lier naar Kessel spoort, heeft zich misschien al afgevraagd van wie de vijver is in de wondermooie tuin net voor de trein in Kessel aankomt. Het antwoord is simpel: het domein behoort toe aan de Gasthuiszusters-Augustinessen van Lier. “We hebben ons leven lang in Lier-stad gewoond, in ons klooster in een vleugel van het Heilig-Hartziekenhuis. Dat is een bakstenen omgeving. Dan is dit een verademing.
</doc>
<doc id="1192" genre="news" gender="M">
Zeker drie doden bij schietpartij in Cincinnati, Ohio
Een schutter schoot in de lobby van een bank drie mensen dood waarna hij door de politie werd doodgeschoten. Ook raakten vijf mensen gewond. Bij een schietpartij in een bank in de Amerikaanse stad Cincinnati zijn donderdag zeker drie mensen om het leven gekomen en raakten vijf mensen gewond. De politie heeft de schutter doodgeschoten, meldt nieuwszender CNN op basis van de autoriteiten.
</doc>
<doc id="1193" genre="news" gender="M">
Liedjes uit het concentratiekamp
Joodse oorlogsmuziek Een verloren gewaand archief met liedjes van Russische Joden is ontsloten door een team van onderzoekers en muzikanten. ‘Yiddish Glory’ is een historisch document dat door merg en been gaat. Oh Mama, wie zal me ’s morgens wekken Oh Mama, wie zal me ’s avonds instoppen
</doc>
<doc id="1196" genre="news" gender="F">
’Hackers zijn briljante geesten’
Amsterdam - De digitalisering raakt ons hele bestaan, en hoe gaan we daarmee om en wat zijn de gevaren? Is offline leven nog mogelijk? De Telegraaf beantwoordt deze maand in een serie deze vragen.
</doc>
<doc id="1201" genre="news" gender="F">
Software kan anonieme auteur ontmaskeren
Stijlvergelijking Er zijn pseudoniemen van romanschrijvers ontmaskerd door vergelijking met bekende teksten. Maar voor ontmaskering van de auteur van het anonieme opiniestuk over het Witte Huis ontbreken waarschijnlijk voldoende teksten van de kandidaten, zo vermoedt tekst-statisticus Arjuna Tuzzi. Wie is de anonieme auteur van het recente opiniestuk in The New York Times, de hoge medewerker in het Witte Huis die, samen met anderen, de „minder goed doordachte impulsen” van president Donald Trump probeert te dwarsbomen? Op sociale media is een klopjacht aan de gang; in het Witte Huis ongetwijfeld ook. Maar experts op het gebied van de stylometrie en tekstanalyses betwijfelen sterk of die ergens toe leidt. Want waarschijnlijk zijn er niet genoeg teksten van de auteur van het opiniestuk die als vergelijkingsmateriaal kunnen dienen. En we weten ook niet of het artikel maar één auteur heeft.
</doc>
<doc id="1202" genre="news" gender="F">
Een zucht uit het verleden
Al meer dan twintig jaar is tv-maker Martin Heylen ervan overtuigd dat in elk mensenleven een goed verhaal verborgen zit. Dus trok hij eind jaren 90 een lijn over de landkaart van Vlaanderen en reed die af. Onderweg belde hij bij nietsvermoedende Vlamingen aan om voor een rubriek in Man bijt hond verhalen te sprokkelen. Nu keert Heylen terug en zoekt hij zijn personages van weleer opnieuw op. Daar wordt de intussen 61-jarige programmamaker af en toe filosofisch van.
</doc>
<doc id="1210" genre="news" gender="F">
Nog veel te winnen op milieugebied, vooral bij landbouw en klimaat
Er moet zoveel gebeuren om de klimaatdoelen te halen en de landbouw te hervormen dat er volgens het Planbureau voor de Leefomgeving maar één conclusie mogelijk is: Nederland moet op de schop. In de tweejaarlijkse Balans voor de Leefomgeving constateert het Planbureau dat op veel gebieden de leefomgeving is verbeterd. Zo zijn de lucht en het water in Nederland steeds schoner geworden en zijn woningen energiezuiniger geworden. Maar met name wat betreft landbouw en klimaat valt nog veel te winnen. Om de doelen uit het Parijse klimaatakkoord te kunnen halen, zal Nederland afscheid moeten nemen van aardgas, vindt de politiek. En als huizen in 2050 geen aardgas meer kunnen gebruiken voor verwarming, zullen er ongeveer 300.000 woningen per jaar van het gas afgehaald moeten worden, zegt het Planbureau. Meer precies zal het bijvoorbeeld gaan om een aantal tussen 270.000 en 360.000 woningen, die tussen 2030 en 2040 jaarlijks van het gas afgehaald moeten worden. Het verschil in deze aantallen zit hem vooral in hoe snel de operatie in de komende jaren op gang komt. Zowel op het gebied van de overgang naar hernieuwbare energie als in het terugdringen van de CO2-uitstoot loopt Nederland achter in Europa, beklemtoont PBL-directeur Mommaas. Het belang is dus evident. Maar belangrijk is vooral dat bij deze overgang goed wordt gekeken naar de verdeling van de lusten en de lasten. Op dit moment is er een nationaal Klimaatakkoord in de maak. Het Planbureau is bezig met een doorrekening van het Voorstel voor hoofdlijnen van dit akkoord. Deze analyse wordt deze maand verwacht. Over het definitieve klimaatakkoord zal nog maanden worden onderhandeld, zo is de verwachting. "We staan voor een enorme opgave. Maar laten we het op een zodanige manier doen, dat de hele samenleving ook enthousiast mee kan gaan doen", zegt Mommaas. "Zodat we niet weer een soort 'Barendrecht' gaan krijgen." In die gemeente speelde tien jaar geleden het idee om CO2 onder de grond op te slaan. Maar onder druk van protesten onder de bevolking werden de plannen afgeblazen . In de Balans gaat het daarom ook over het draagvlak en de verdeling van de kosten. "Het gaat over de positie van burgers. Oftewel: hoe kun je burgers het vertrouwen en de zekerheid geven dat het op een goede manier gebeurt?" "Maatregelen als het beprijzen van energiegebruik en de strengere normen voor de energieprestaties van huizen [zullen] niet moeten leiden tot te sterk toenemende lastenverschillen tussen huishoudens", stelt het PBL. "Bijvoorbeeld omdat mensen toevallig in een oud huis wonen of in een wijk waar het gas eerder wordt afgesloten dan in andere wijken." Ook in de landbouw moet nog een hoop gebeuren. De uitstoot van broeikasgassen neemt niet snel genoeg af, vooral in de veeteelt en de glastuinbouw. En er wordt nog te veel stikstof, fosfaat en fijnstof uitgestoten. Daarom moet er volgens het Planbureau een 'systeemverandering' plaatsvinden in de landbouwsector. "Hoe komt het dat we ondanks dertig jaar innovatiebeleid in de landbouw toch nog steeds blijven hangen in een oud landbouwsysteem?", vraagt de directeur zich af. "En dat alternatieve landbouwmethoden nog maar een fractie vormen van het geheel? Dat komt door de positie van boeren", zegt Mommaas. "Voor veel boeren is het moeilijk om de koers van hun bedrijfsvoering te veranderen door hun beperkte macht in de productieketen, door eerder gemaakte bedrijfskeuzes en door de financiële lasten van leningen." Nederland doet het wel al vrij goed als het gaat om het verminderen van de hoeveelheid afval. Ruim tachtig procent van al het afval wordt gerecycled. Maar bij het gebruik van grondstoffen valt er nog veel te verbeteren. Nog maar acht procent van de totale hoeveelheid grondstoffen bestaat uit gerecyclede elementen. Met andere woorden: 92 procent bestaat uit nieuwe primaire grondstoffen. Dat is te veel, gezien de ambities die er bestaan op het gebied van de 'circulaire economie'. Er zullen volgens het Planbureau dus veel meer producten gemaakt moeten worden die gerecycled kunnen worden. "Een slimmer ontwerp van de producten is hierbij cruciaal."
</doc>
<doc id="1214" genre="news" gender="F">
Rozelien Gabriels kiest unieke locatie Fort II voor haar masterproef klassieke zang
Ze koos de unieke locatie omdat ze haar masterproef zag als een uitbreiding van haar bachelorproef, waarin ze een ode had gebracht aan haar Poolse grootmoeder, die tijdens de Tweede Wereldoorlog verplicht tewerk werd gesteld in Duitsland. Haar masterproef bestond niet alleen uit liederen die geënt waren op oorlogsthema’s, maar door haar interpretaties wist ze toch steeds de link te leggen. “Ik wou een kader dat naar de oorlog verwees, en in het Antwerpse kom je dan al gauw bij de fortengordel uit. Vermits mijn broer in Wommelgem werkt, ben ik zo bij Fort II uitgekomen. Ik zong in het buitenfort in de linkercaponnière. Het publiek stapte van scène naar scène, in totaal stonden er drie piano’s opgesteld.” Of ze tevreden was over de unieke akoestiek? “Door de ronde plafonds klonken mijn stem en de pianobegeleiding overal anders, maar de toehoorders waren heel enthousiast.” En Rozelien kon blijkbaar ook de jury bekoren die dinsdag al kwam luisteren, want ze weet intussen dat ze geslaagd is als master klassieke zang. En nu? “Eerst nog mijn lerarenopleiding afmaken, en dan zien we wel verder.”
</doc>
<doc id="1216" genre="news" gender="F">
Braziliaanse presidentkandidaat Bolsonaro neergestoken
De rechts-populistische Jair Bolsonaro is donderdag gewond geraakt toen hij tijdens een campagnebijeenkomst in zijn buik werd gestoken. Jair Bolsonaro, een belangrijke Braziliaanse presidentskandidaat, is donderdag gewond geraakt toen hij tijdens een campagnebijeenkomst in zijn buik werd gestoken. Dat meldt persbureau AP. Op het moment van de aanval zat rechts-populistische politicus op de schouders van zijn aanhangers.
</doc>
<doc id="1218" genre="news" gender="F">
VS vervolgen Noord-Koreaanse hacker om WannaCry-virus
Verenigde Staten houden Park Jin Hyok verantwoordelijk voor cyberaanvallen en hebben sancties opgelegd. WannaCry trof vorig jaar honderdduizenden computers wereldwijd. De Amerikaanse autoriteiten gaan een Noord-Koreaan vervolgen die ervan verdacht wordt achter de gijzelingssoftware WannaCry te zitten. Het virus trof vorig jaar honderdduizenden computers wereldwijd. De man, Park Jin Hyok, wordt ook verdacht van de cyberaanval op Sony Pictures in 2014.
</doc>
<doc id="1230" genre="news" gender="F">
Emil (7) betoogt tegen ouders: “Speel met mij, niet met je smartphone”
Emil is pas 7, maar nu al organiseert de jongen uit het Duitse Hamburg zijn eerste betoging. Hij vindt dat zijn vader, en bij uitbreiding alle volwassenen, te veel naar zijn smartphone tuurt en te weinig met hem bezig is. “Die mobiele telefoons verstoren mijn leven”, vindt hij. Emil, zijn vriendjes en gelijkgezinden trekken morgenochtend om 11u door Sankt Pauli, een stadswijk in het Duitse Hamburg. Onder goedkeurend toezicht van de politie én zijn ouders Lisa en Martin Rustige. Opmerkelijk, want die laatsten vormden net zijn bron van irritatie en inspiratie. Want Emil vindt dat ze te veel met hun smartphone bezig zijn. De leuze van zijn actie is dan ook helder: “Speel met mij, niet met je smartphone.
</doc>
<doc id="1234" genre="news" gender="F">
Pascale Naessens gebruikt in nieuw kookboek niet meer dan vier ingredienten per gerecht
De bestverkopende auteur van Vlaanderen heeft een nieuw boek klaar. Het principe blijft hetzelfde als haar vorige negen boeken: gezond koken met nadruk op simpele gerechten. Alleen belooft ­Naessens dat de recepten nu nog eenvoudiger en sneller te bereiden zijn. Voor geen enkel recept gebruikt ze meer dan vier ingrediënten. De voorstelling van het tiende kookboek van Pascale Naessens gisteren in de Antwerpse Kloosterstraat was er een zonder al te veel toeters en bellen. Geen lange speeches deze keer, en ook geen getuigenissen van mensen die zoveel kilo kwijt waren dankzij de gezondheidsgoeroe. Ze trekt de kaart van de eenvoud. Haar nieuwe boek doopte ze . “Ik hoor vaak het excuus van mensen dat gezond koken veel tijd en moeite kost.
</doc>
<doc id="1238" genre="news" gender="F">
“Onze natuur verdient beter dan kruimels die er niet zijn”
“Hoe groen wordt de overkapte Ring écht?”, vraagt Natuurpunt Antwerpen Stad zich af in haar ledenblad dat deze week verschijnt. De organisatie uit haar teleurstelling over de weinige aandacht die ecologie in de eerste fase van de overkapping krijgt. Van de zeven prioritaire ecologische projecten die de ‘expertengroep ecologie’ had geselecteerd, is er slechts een terug te vinden in de achttien projecten die in de nabije toekomst zullen worden uitgevoerd. “Ingrepen zoals enkele ecobruggen op strategische plaatsen of belangrijke ‘natuurhubs’, waaronder de Konijnenwei tot zelfs het Landschapspark Linkeroever – een ecologisch paradepaardje – zijn tot vlak voor de definitieve beslissing weerhouden.
</doc>
<doc id="1244" genre="news" gender="F">
‘Het systeem van iOverheid moet minder heilig worden’
Raad van State  De digitalisering van de overheid bespaart kosten, maar vaak worden belangen van burgers vergeten, stelt de Raad van State. De Raad van State waarschuwde donderdag in een ‘ongevraagd advies’ dat burgers in de knel komen door de snel digitaliserende overheid. Richard van Zwol is staatsraad bij (lid van) de Raad van State en legt uit.
</doc>
<doc id="1245" genre="news" gender="F">
Stokoude software stut sterrenkunde
Techniek Astronomen gebruiken veel nauwelijks reproduceerbare eigen software. Dat moet anders, vindt Simon Portegies Zwart. „Het is niet te geloven hoe belangrijk software is voor ontdekkingen in de astronomie”, zegt Simon Portegies Zwart aan de telefoon. Hij is hoogleraar computationele astrofysica aan de Universiteit Leiden. Bijna alle nieuwe hypotheses worden getest met computerprogramma’s. Maar de software die daarvoor gebruikt wordt, is vaak stokoud en slecht gedocumenteerd. Delen van de code waaruit de software is opgebouwd stammen uit de jaren 70 en 80. Dinosource , noemt Portegies Zwart het. Alleen onderzoekers die hun code zelf geschreven hebben of kleine groepjes onderzoekers die er al jaren mee werken, kunnen ermee uit de voeten. Hierdoor zijn wetenschappelijke resultaten niet of nauwelijks reproduceerbaar.
</doc>
<doc id="1257" genre="news" gender="F">
Gezond en gelukkig oud worden kost moeite
Oostzaan - Na 2017 geboren? Reken er dan maar op dat de taart met 80 kaarsjes met gemak kan worden uitgeblazen. Uit de nieuwste cijfers van het CBS blijkt dat de levensverwachting elk jaar groeit. Maar gezond en gelukkig oud worden is een kunst. „De genen bepalen slechts 25 procent van de levensverwachting. De rest hebben we zelf in de hand”, zegt klinisch geriater Francesco Mattace Raso.
</doc>
<doc id="1261" genre="news" gender="F">
Op kot tussen de oudjes. “Hier kunnen we ook eender wanneer binnen stuiken”
Antwerpen -  De eerste studenten hebben hun intrek genomen in een woonzorgcentrum in Antwerpen, een pilootproject van de Karel de Grote Hogeschool en het Zorgbedrijf Antwerpen. “Als ik vertel dat ik hier op kot zit, geloven veel mensen het niet of verklaren ze me voor gek. Tot ze zien hoe goed ik hier wel woon.”  De eerste studenten hebben hun intrek genomen in een woonzorgcentrum in Antwerpen, een pilootproject van de Karel de Grote Hogeschool en het Zorgbedrijf Antwerpen. “Als ik vertel dat ik hier op kot zit, geloven veel mensen het niet of verklaren ze me voor gek. Tot ze zien hoe goed ik hier wel woon.” Veel moest Boris (21) niet verhuizen vorige week. Zijn bed stond al klaar, net als de andere meubeltjes. De student accountancy-fiscaliteit heeft namelijk precies dezelfde kamer als de oudere bewoners in woonzorgcentrum ’t Zand op Linkeroever. “Ik kon ook kiezen voor een serviceflat, maar ik ben heel sociaal en ik zal meer bewoners ontmoeten als ik de gezamenlijke keuken gebruik”, vertelt hij. Een activiteit heeft hij al georganiseerd: borrelen met Boris.
</doc>
<doc id="1263" genre="news" gender="F">
Brouwerij verkoopt “beste bier dat we ooit hebben gemaakt” slechts in twee cafés
Brussel / Gent / Melle -  “Het was maar een experiment, maar dit is het beste product dat we ooit hebben gemaakt.” CEO Alain De Laet van brouwerij Huyghe in Melle spaart de eigen lof voor zijn nieuwste bier niet. Delirium Black lag negen maanden te rijpen in Amerikaanse whiskyvaten en is nu klaar.  “Het was maar een experiment, maar dit is het beste product dat we ooit hebben gemaakt.” CEO Alain De Laet van brouwerij Huyghe in Melle spaart de eigen lof voor zijn nieuwste bier niet. Delirium Black lag negen maanden te rijpen in Amerikaanse whiskyvaten en is nu klaar. “De jongste jaren had de brouwerij moeite om de vraag naar onze bieren te volgen”, vertelt CEO Alain De Laet. “Maar nu die stockproblemen van de baan zijn, hebben we de tijd genomen om nieuwe recepten te ontwikkelen. Ik heb mijn medewerkers carte blanche gegeven.” Het resultaat van dat experimenteren mag worden gezien. En vooral geproefd.
</doc>
<doc id="1271" genre="news" gender="F">
Toeristische gids pakt uit met nieuwe attractie... die pas in 2019 de deuren opent
Harelbeke -  Het stadsbestuur pakt uit met een nieuwe toeristische gids en is daarin zeer vooruitstrevend: in de gids is het nieuwe bezoekerscentrum van brouwerij De Brabandere al opgenomen, terwijl dat pas in 2019 de deuren opent.  Het stadsbestuur pakt uit met een nieuwe toeristische gids en is daarin zeer vooruitstrevend: in de gids is het nieuwe bezoekerscentrum van brouwerij De Brabandere al opgenomen, terwijl dat pas in 2019 de deuren opent. “Het is een brochure voor volgend jaar”, zegt schepen van Toerisme Annick Vandebuerie (N-VA). “Toeristen die de gids in handen krijgen, worden erop gewezen dat het bezoekerscentrum nog niet open is. In de brochure staat vermeld dat het bezoekerscentrum pas open gaat in 2019”, zegt Hannelore Vanhoverbeke, verantwoordelijk voor Toerisme in Harelbeke. “Bij reservaties zullen wij ook telkens eerst bij de brouwerij informeren.” Dat zal nodig zijn, want een precieze openingsdatum is er nog niet. “We zijn volop bezig met de verbouwingen”, zegt Bert De Brabandere van de brouwerij. De ouderlijke woning naast heb pand aan de Rijksweg wordt omgebouwd tot bezoekerscentrum waar toeristen een rondleiding krijgen in een huiskamermuseum, en waar ze mee aan tafel kunnen schuiven met de oude brouwmeester. Idyllische hoekjes Veel extra informatie willen ze bij de brouwerij nog niet lossen. “Omdat we nog de exacte werking aan het verfijnen zijn, en omdat alles kadert in het 125-jarig bestaan van de brouwerij.” In het nieuwe toeristisch aanbod, staan nog heel wat andere trekpleisters uit de stad. Zo werden boomkwekerij Dewulf en kunstatelier De Roterij opgenomen, net als het Sint-Augustinessenklooster en het nieuwe natuurspeelplein in De Gavers. Erfgoedapp “Er staat info in over de lancering van de Erfgoedapp in onze stad en je kan gratis op pad met Leiestreek- José Tack, die je meeneemt naar de meest idyllische hoekjes van Harelbeke.” Ook de architecturale Sint-Ritakerk komt aan bod, omdat ze deel uitmaakt van het oeuvre van de Belgische modernistische architect Léon Stuyven. Dit jaar boekten al 500 mensen via de dienst Toerisme een daguitstap naar Harelbeke.
</doc>
<doc id="1275" genre="news" gender="F">
Xavier Taveirne en Liesa Naert zijn de nieuwe columnisten van Brugsch Handelsblad
Liesa Naert en Xavier Taveirne zijn onze twee nieuwe vaste columnisten. Week om week delen ze hun diepste zielenroerselen over Brugge met onze lezers. De twee hebben alvast een uitgesproken mening over die Scone. "Misschien kunnen ze de kasseien vervangen door laminaat met print op", merkt Xavier op. "Ja, waarom niet eigenlijk? Dat is gemakkelijk in onderhoud. Eens een goeie dweil op slaan en 't is weer proper!" De toon is gezet. Liesa Naert: "Ja en neen. Ik heb al eens enkele columns geschreven voor Theater Aan Zee. Toen ik de vraag kreeg van jullie dacht ik: dat is het, dit wil ik al zo lang doen! Ik heb journalistiek gevolgd en columns schrijven vond ik het leukste. Enkel de feiten opnoemen, is niets voor mij. Ik schrijf liefst zo subjectief mogelijk.
</doc>
<doc id="1282" genre="news" gender="F">
Gloednieuw crematorium heeft 'niets te verbergen' en dus kan je de verbrandingsovens van buitenaf zien
Aalst -  Het nieuwe crematorium ‘Siesegem’ opende gisteren in Aalst de deuren voor beperkt publiek. Opmerkelijk, en volgens intercommunale Westlede uniek in Europa: van buitenaf kan je de ovens bekijken.  Het nieuwe crematorium ‘Siesegem’ opende gisteren in Aalst de deuren voor beperkt publiek. Opmerkelijk, en volgens intercommunale Westlede uniek in Europa: van buitenaf kan je de ovens bekijken. In april 2016 werd na jaren discussie, de eerste steen gelegd van het nieuwe crematorium ‘Siesegem’ aan de Siesegemlaan. Vandaag is het complex, op enkele testfases na, klaar. De prominenten mochten donderdag al een kijkje nemen, het publiek kan dat doen tijdens Open Bedrijvendag op 7 oktober. Vanaf 1 oktober zullen er crematies, plechtigheden en koffietafels plaatsvinden. Volgens de bouwheer, intercommunale Westlede, is het een crematorium enig in zijn soort. “In Europa en misschien zelfs de wereld”, zegt directeur Kris Coenegrachts. “De verbrandingsovens en de filterinstallatie zijn zichtbaar voor publiek.” Op de doorgang waar mensen vrij kunnen rondlopen van en naar de strooiweide, passeer je grote ramen waarachter de ovens en installatie staan. Van veraf kan je het niet zien omdat er op enkele meters afstand van de glaspartij nog een muur staat. “Onze boodschap is dat we niets te verbergen hebben”, gaat Coenegrachts verder. “Dat crematoria vervuilend zijn voor de lucht, klopt niet: uit de schouw komt hier enkel warme lucht.” Twintig crematies per dag Vincent Panhuysen van Kaan Architecten geeft toe dat het uitzicht niet alledaags is. Hij staat wel volledig achter de keuze. “Meestal zijn de ovens in crematoria verstopt in een kelder”, zegt Panhuysen. “Voor de mensen die daar werken, is het zwaar. Ik vind dat de ovens in een goede ruimte geplaatst moeten zijn, met veel licht. Waarom zou je ze ook verstoppen? We weten allemaal dat een kist in een oven wordt gestopt. Als je dat op een goede manier toont, dan zal de vrees bij de mensen ook minder zijn. Daarom hebben we de technieken ook in één kleur gemaakt: een soort van stofgeel, waardoor er een bepaalde sereniteit ontstaat.” In de drie aanwezige ovens kunnen in totaal twintig crematies per dag uitgevoerd worden. Indien dat nodig blijkt, kan er een vierde oven naast geplaatst worden. Intercommunale Westlede investeerde om en bij de 15 miljoen euro in crematorium Siesegem. De grote aula biedt ruimte aan 600 personen voor een plechtigheid. “Het speciale hieraan is dat die volledig is uitgerust met 1.300 vierkante meter natuursteen uit een Albanese groeve, waarvan de architecten een puzzel hebben gemaakt”, zegt Coenegrachts. “Er zijn ook videoschermen waarop zowel de spreker als een afscheidsfilm getoond kan worden.”
</doc>
<doc id="1284" genre="news" gender="F">
Twitter verwijdert accounts complotdenker Alex Jones definitief
De omstreden complotdenker, bekend van zijn website InfoWars, werd eerder al geweerd door onder meer Facebook en YouTube. Twitter heeft het account van de Amerikaanse complotdenker Alex Jones donderdag permanent verwijderd . Volgens Twitter had Jones tweets en video’s gepubliceerd die in strijd zijn met de gedragsregels van het techbedrijf. Ook het account van InfoWars, het omstreden mediabedrijf van Jones, is verwijderd.
</doc>
<doc id="1287" genre="news" gender="F">
Kan de UGent Dries Van Langenhove zomaar uitsluiten? Vijf vragen voor rector Rik Van de Walle.
Gent - Na de onthullende Pano over het extremistische discours van de rechts-conservatieve jongerenbeweging Schild & Vrienden werd boegbeeld Dries Van Langenhove onmiddellijk geschorst. Maar van de universiteit gegooid worden tijdens je opleiding, kan dat eigenlijk zomaar? We stelden de vraag aan rector Rik Van de Walle. “Neen. Door Dries Van Langenhove te schorsen, heb ik een tijdelijke ordemaatregel genomen om de sereniteit aan de UGent te bewaren. Nu volgt een tuchtprocedure om de definitie strafmaat te bepalen. Dat kan een blaam, een tijdelijke of een definitieve verwijdering zijn.” Eerder tweette Kristiaan Versluys, hoofd van de dienst Onderwijsaangelegenheden, het volgende: UGent reglement stelt expliciet dat een uitspraak of gedraging die blijk geeft van directe of indirecte discriminatie voorwerp kan zijn van een tuchtprocedure.  “De tuchtcommissie, drie professoren en twee studenten, zal Van Langenhove de komende weken verhoren. Daarna neemt ze eventueel nog andere onderzoeksmaatregelen en komt ze tot een advies, waartegen in beroep kan worden gegaan. De uiteindelijke beslissing ligt bij het bestuurscollege. In tussentijd zet Van Langenhove geen voet meer binnen in de universiteit.”  “Neen. Dat gebeurt zo’n een à twee keer per jaar. Ook de masterstudent chemie die meisjes filmde onder de douche, werd op die manier uitgesloten.”  “Dan blijven wij bij onze beslissing. Studenten die aanzetten tot racisme, antisemitisme, seksisme of geweld, overschrijden een grens.”  “Te weinig bewijzen. En voor ons blijft de vrije meningsuiting een grondrecht. Maar wat we in Pano hebben gezien, weegt zwaar genoeg om nu toch in te grijpen.” Dit is hypocriet. Al langer dan vandaag heeft de rector weet van klachten en van waarschuwingen voor de 'mening' van Dries. Nog voor de RvB-verkiezingen. En NU PAS is hij geschokt? Niet na het transfobe optreden van Dries op nationale tv??? Dit zegt genoeg!  “Zij worden voorlopig niet geschorst. Er stelt zich momenteel enkel een duidelijk probleem rond de figuur van Dries Van Langenhove, die zowel de oprichter als de woordvoerder van Schild & Vrienden is. Daarom gaan de deuren van de UGent voor hem dicht.”
</doc>
<doc id="1292" genre="news" gender="F">
Dodental aardbeving Japan loopt op tot zestien
Nog zeker 26 mensen worden vermist. Premier Abe waarschuwt voor meer aardverschuivingen door aanhoudende regen. Bij de zware aardbeving die Japan donderdag trof zijn minstens zestien mensen om het leven gekomen, meldt persbureau AP. Ook worden nog zeker 26 vermoedelijke slachtoffers vermist. Waarschijnlijk zijn zij bedolven onder het puin.
</doc>
<doc id="1300" genre="news" gender="F">
VIDEO. Veel schade na zware brand op industrieterrein
In de nacht van donderdag op vrijdag is op het industrieterrein in het Nederlands-Limburgse Panningen een grote brand uitgebroken. Een deel van het dak stortte in. De brand ontstond omstreeks half vier in een bedrijfsverzamelgebouw, waar onder een dakdekkersbedrijf en een metaalsnijderij is gevestigd. In het gebouw zijn ook auto’s opgeslagen. Bij het uitbreken van de brand was niemand in het pand aanwezig. De schade is groot. Het pand kan als verloren worden beschouwd. Een deel van het dak van het bedrijvenverzamelgebouw is ingestort.
</doc>
<doc id="1303" genre="news" gender="F">
Wanneer wordt privé politiek?
De Haagse Stemming Vandaag bespreekt de ministerraad het schrappen van het plan om gehandicapten onder het minimumloon te betalen. Goedemorgen! De politiek blijkt opnieuw een glazen huis nu Alexander Pechtold wordt geplaagd door een persoonlijke affaire. De overheid bakt maar weinig van digitalisering. En leesvoer voor democratie-denkers.
</doc>
<doc id="1317" genre="news" gender="F">
&#8216;Geen bewijs voor klopjacht op vermeende migranten in Chemnitz&#8217;
Volgens het hoofd van de Duitse veiligheidsdienst BfV is een video waarin te zien is dat mensen met een niet-westers uiterlijk worden belaagd waarschijnlijk nep. De vermeende klopjacht op mensen met een niet-westers uiterlijk bij de protesten in het Duitse Chemnitz heeft nooit plaatsgevonden. Dat stelt het hoofd van de Duitse binnenlandse veiligheidsdienst BfV Hans-Georg Maassen in een interview met de Duitse krant Bild . Volgens Maassen is er geen bewijs gevonden dat rechts-radicalen niet-westers ogende mensen gericht hebben opgejaagd.
</doc>
<doc id="1324" genre="news" gender="F">
Structuren en regels Vlaanderen frustreren lokale besturen
De tent was maar voor de helft gevuld, maar dat kwam vooral omdat het geen publiek event was maar enkel contacten van het Bedrijvenpark Malle uitgenodigd waren. Moderator Erwin Van den Sande (VRT) hield zich aan het thema ‘mobiliteit en economie’, een belangrijk thema in de gemeenten van burgemeesters Marc Smans (N-VA) van Beerse, Luc Aerts (CD&V) van Brecht, Harry Hendrickx (DBM) van Malle, Luc Van Hove (CD&V) van Zandhoven en Liesbeth Verstreken (N-VA) van Zoersel. Normaal had ook Paul Diels (CD&V) van Lille aan de tafel gezeten, maar deze burgemeester moest verstek geven omdat hij revalideert van een ongeval. Zijn vervanger was uitzonderlijk bezet. Qua werkgelegenheid, zijn er in Beerse, Malle en Brecht veel meer bedrijven- en ambachtenzones dan in Zandhoven en Zoersel. “Het Vlaams beleid bepaalt waar je nijverheid kan krijgen en concentreert dit in bepaalde zones, hetgeen de mobiliteitsproblemen in de hand werkt”, vond burgemeester Aerts (CD&V) van Brecht. Burgemeester Van Hove (CD&V) van Zandhoven legde uit hoe zijn gemeente afgelopen legislatuur heel veel moeite had moeten doen om ongeveer vijf hectaren KMO-terrein bij te creeëren voor herlocalisatie van zonevreemde bedrijven uit eigen gemeente. “Maar dat gaat langzaam en is beperkt, waardoor we niet konden verhinderen dat bedrijven vertrokken. Voor werkgelegenheid in eigen streek, is een samenwerking met gemeenten zoals Malle belangrijk. Dat is ook niet ver voor onze mensen en tegen de filerichting in.” Volgens burgemeester Liesbeth Verstreken (N-VA) zit Zoersel zit in hetzelfde schuitje als Zandhoven, wat beperkingen van uitbreiding van KMO-terreinen betreft. “Als we ons landelijk karakter willen behouden, zijn die grenzen ook wel terecht, al denk ik dat er langs de autosnelwegen nog kansen liggen, als die niet aan natuurgebieden aangrenzen.” Burgemeester Harry Hendrickx (DBM) zei dat Malle als economisch knooppunt eigenlijk de plicht heeft om verdere bedrijvigheid te ontwikkelen. “Ik zou na 24 jaar eindelijk de schup in de grond willen steken, maar niet enkel op Vlaams niveau maar ook binnen de gemeente moeten de neuzen in dezelfde richting staan.” Liesbeth Verstreken verwees ook naar betere fietsinfrastructuur, bijvoorbeeld in Zoersel om inwoners die in de zorgsector werken - en dat zijn er velen in haar gemeente - filevrij en veilig op het werk te helpen. Burgemeester Aerts was tevreden over de inspanningen die de hogere overheid afgelopen jaren in zijn gemeente had gedaan, zoals de ring rond Brecht en het station Noorderkempen. Harry Hendrickx vond dat het Vlaams gewest zich in Malle niet aan zijn beloften hield. “Wij wachten al jarenlang op een beter fietspad tussen Malle en Sint-Antonius. Het Vlaams gewest budgetteerde 250.000 euro, terwijl alleen al de onteigeningen hiervoor nodig elf miljoen zouden kosten. Die plannen voor dat fietspad liggen klaar, maar ik vrees dat het geld eerst naar de overkapping van de ring zal gaan. Antwerpen heeft meer kiezers dan Malle.”
</doc>
<doc id="1325" genre="news" gender="F">
Twee op drie werknemers geeft leidinggevende goed rapport: welke types bestaan er?
Hij is een coach en luisterend oor, stimuleert teamwork en is beschikbaar bij problemen. Twee op de drie werknemers herkennen die kwaliteiten in hun leidinggevende en geven hem of haar daarom een goed rapport. De nieuwe generatie koppelt daar nog een extra voorwaarde aan: de baas mag niet langer zeggen hoe ze iets moeten doen. Bedrijven zetten daarom in op de zogenaamde “baas op afroep”. “Mijn team verdeelt zelf het werk. Ze kennen elkaars sterktes, interesses en inzichten. Zo kan iedereen doen wat hij graag doet, waardoor de resultaten positief zijn.” Het team van Kevin De Mulder, digitaal manager bij Studio 100, krijgt heel veel vrijheid. Dat is dan ook het doel van de nieuwe arbeidscultuur van het entertainmentbedrijf. Zelfleiderschap, zoals ze het noemen.
</doc>
<doc id="1326" genre="news" gender="F">
Hoe kwam Dries Van Langenhove in hoogste orgaan van UGent terecht?
In mei haalde Dries Van Langenhove 2.703 voorkeurstemmen als studentenvertegenwoordiger voor de raad van bestuur van de UGent. Vanaf vandaag is hij er geen student meer. Hoe kwam iemand als Van Langenhove in het hoogste orgaan van de universiteit terecht? ‘ ’, luidt de titel van een Facebookevenement dat een protestactie op 25 september aankondigt tegen de herverkozen studentenvertegenwoordiger. Van Langenhove zou aan zijn tweede termijn beginnen in de raad van bestuur aan de UGent, waar hij al twee jaar zetelt. Aan dat avontuur mag hij niet beginnen: .
</doc>
<doc id="1328" genre="news" gender="F">
Oorlog bij Vlaamse VTM Nieuws: hoofdredacteur en ex-hoofdredacteur vertrekken
Een langlopend conflict over de toekomst van VTM Nieuws kwam donderdag tot uitbarsting. Begin deze week, bij de start van het nieuwe televisieseizoen, presenteerde hoofdredacteur Nicholas Lataire nog vol trots het „nieuwe jasje” van het Vlaamse programma VTM Nieuws . „Frissere kleuren, een andere belichting, een eigentijdser gevoel” én vernieuwende technologie waardoor minder personeel nodig is: zelfrijdende auto’s en touchscreens, waardoor de tv-ankers bij breaking news alles zelf kunnen bedienen. „Uniek in de wereld”, pochte Lataire in krant Het Laatste Nieuws . Maar, voegde VTM in de eerste uitzending toe: „We blijven even hard streven naar de kwaliteit en scherpte die u van ons gewend bent”.
</doc>
<doc id="1329" genre="news" gender="F">
Politie legt drie dagen het werk neer, alleen noodgevallen
Politievakbond ACP noemt de staking “de heftigste actie ooit”. Alarmnummer 112 zal wel bereikbaar blijven voor spoedgevallen. De cao-acties van de politie worden opgeschroefd. Politievakbond ACP riep agenten vrijdag op hun werk van vrijdag 14 tot en met zondag 16 september neer te leggen. Alleen in noodgevallen zal de politie optreden, aldus ACP. De vakbond noemt de staking “de heftigste cao-actie ooit”.
</doc>
<doc id="1331" genre="news" gender="F">
‘In Congo is het al een revolutie als je het woord vagina gebruikt’
Vanaf vandaag is op Netflix de documentaire te zien, van en over Christine Deschryver. De Belgisch-Congolese leidt in Bukavu het gelijknamige centrum, waar slachtoffers van seksueel geweld in Oost-Congo worden opgevangen. Christine Deschryver is keurig opgevoed. Ze woonde in een kasteel, at met driedelig bestek en dronk uit kristallen glazen. Haar vader, een Bruggeling, was een telg uit een familie rijke kolonialen. Haar moeder, van het arme Congolese platteland, werd door die familie nooit aanvaard. Toen al, als kind, kon Deschryver dat onrecht niet aanzien. Tijdens de oorlogsjaren in Oost-Congo, toen ze werkte voor een Duitse ngo, zag ze het geweld en de ellende. Ze ging erover spreken in Europa.
</doc>
<doc id="1332" genre="news" gender="F">
Wat steken andere mama’s in de lunchbox van hun kind? “Ze willen niet te veel opvallen in de refter”
Hoe realistisch is de lunchbox ‘uit de boekjes’? Geven mama’s hun kinderen echt groentenspiesjes en quinoasalade mee, of mogen het nog boterhammen zijn? Journaliste Rien de Mey (32), mama van Matilda (2,5) en Waldo (5 maanden), vroeg aan andere mama’s hoe zij dat doen. Conclusie: voel je niet schuldig over een snel klaargemaakte brooddoos en geef vooral mee wat je kind lekker vindt. En laat de perfecte lunchboxen op sociale media voor wat ze zijn: “Kinderen willen niet te veel opvallen in de refter.”  Hoe realistisch is de lunchbox ‘uit de boekjes’? Geven mama’s hun kinderen echt groentenspiesjes en quinoasalade mee, of mogen het nog boterhammen zijn? Journaliste Rien de Mey (32), mama van Matilda (2,5) en Waldo (5 maanden), vroeg aan andere mama’s hoe zij dat doen. Conclusie: voel je niet schuldig over een snel klaargemaakte brooddoos en geef vooral mee wat je kind lekker vindt. En laat de perfecte lunchboxen op sociale media voor wat ze zijn: “Kinderen willen niet te veel opvallen in de refter.” Aangezien mijn peuterpuber tegenwoordig zelfs de stukjes bieslook uit haar kruidenkaas vist (want: groen), weet ik nu al dat ik hem zal worden: de schaamouder. Diegene die al na vijf schooldagen het snijden van de komkommerbalkjes zal staken, omdat de komkommerbalkjes onaangeroerd terugkeren.
</doc>
<doc id="1337" genre="news" gender="F">
Collega’s houden inzamelingsactie voor Amsterdamse brandweerman
AMSTERDAM - Een brandweerman heeft in een kort geding zijn strafontslag aangevochten. Zijn collega’s en oudbrandweermannen hebben een inzamelingsactie gehouden om hem financieel te ondersteunen.
</doc>
<doc id="1340" genre="news" gender="F">
Eis 18 maanden voor ontvoering baby Hannah
DEN BOSCH - Het Openbaar Ministerie (OM) eist 18 maanden celstraf, waarvan zes voorwaardelijk, tegen de ouders van baby Hannah, voor de ontvoering van hun dochter afgelopen februari in Eersel. Op 26 februari sloegen Rowan S. en Kim de L. toe op de parkeerplaats van de Lidl in Eersel. Baby Hannah (toen 6 maanden) werd in een autostoeltje uit de handen van haar pleegmoeder gerukt. Hannah stond onder toezicht en was uit huis geplaatst omdat er vermoedens waren van kindermishandeling. Beide ouders worden daarvan verdacht. Hannah verbleef sinds december 2017 in een pleeggezin. Volgens het Openbaar Ministerie hebben beide ouders een aandeel gehad in de ontvoering. Ze boekten samen op 22 februari het vakantiehuisje in Duitsland onder een valse naam. Rowan startte de feitelijke ontvoering door het autostoeltje uit de handen van de pleegmoeder te rukken, Kim de L. voegde zich daarna bij hem. “Ze hebben alleen aan zichzelf gedacht”, zei de officier van justitie. Rowan en Kim, die inmiddels uit elkaar zijn, wijzen naar elkaar als brein achter de ontvoering. Volgens Rowan had Kim het plan om Hannah te ontvoeren en mee te nemen naar een vakantiehuisje in Duitsland volledig uitgestippeld. Kim, op haar beurt, verklaarde dat ze volledig is meegesleept door een fantasieverhaal van haar toenmalige vriend. Hij zou gezegd hebben dat ze in hun recht stonden. Dat Interpol toestemming had gegeven om Hannah op te halen, maar zelf geen tijd hadden. Dat in het buitenland de papieren op orde gemaakt zouden worden en ze hun dochter dan legaal bij zich zouden hebben. “Op zijn minst een van jullie zit hier gruwelijk te liegen”, constateerde de rechter op zitting. Hannah werd dezelfde dag nog teruggevonden op het vakantiepark in Duitsland, nadat groot alarm was geslagen via Ambert Alert. Het meisje, inmiddels 1 jaar, verblijft op een geheim adres in een pleeggezin. Moeder Kim hoopt in de toekomst via de kinderrechter het gezag terug te krijgen.
</doc>
<doc id="1341" genre="news" gender="F">
Justitie eist 1,5 jaar cel tegen ouders ontvoerde baby Hannah
De twee zouden het destijds zes maanden oude meisje van een parkeerplaats in het Brabantse Eersel hebben meegenomen naar een vakantiepark in Duitsland. Het Openbaar Ministerie heeft vrijdag in Den Bosch 18 maanden cel geëist tegen de ouders van baby Hannah. Zes maanden hiervan zijn voorwaardelijk. Het kind werd eind februari met geweld van haar pleegmoeder meegenomen.
</doc>
<doc id="1342" genre="news" gender="F">
Project voor winning aardwarmte stilgelegd na aardbeving
In het tuinbouwgebied rond Venlo werd op twee plaatsen aardwarmte gewonnen. Beide projecten liggen nu stil, vanwege risico op aardbevingen. In een tuinbouwgebied bij Venlo is voor de tweede maal dit jaar een project voor de winning van aardwarmte stilgelegd. In het gebied hebben de afgelopen weken twee aardbevingen plaatsgevonden, meldde het Staatstoezicht op de Mijnen (SodM) donderdag.
</doc>
<doc id="1350" genre="news" gender="F">
Twee op drie werknemers geeft leidinggevende goed rapport: welke types zijn er?
Hij is een coach en luisterend oor, stimuleert teamwork en is beschikbaar bij problemen. Twee op de drie werknemers herkennen die kwaliteiten in hun leidinggevende en geven hem of haar daarom een goed rapport. De nieuwe generatie koppelt daar nog een extra voorwaarde aan: de baas mag niet langer zeggen hoe ze iets moeten doen. Bedrijven zetten daarom in op de zogenaamde “baas op afroep”. “Mijn team verdeelt zelf het werk. Ze kennen elkaars sterktes, interesses en inzichten. Zo kan iedereen doen wat hij graag doet, waardoor de resultaten positief zijn.” Het team van Kevin De Mulder, digitaal manager bij Studio 100, krijgt heel veel vrijheid. Dat is dan ook het doel van de nieuwe arbeidscultuur van het entertainmentbedrijf. Zelfleiderschap, zoals ze het noemen.
</doc>
<doc id="1355" genre="news" gender="F">
Broer schutter Spa verzet zich tegen uitlevering
AMSTERDAM - Cyril T., de 35-jarige broer van de man die in België vastzit op verdenking van moord en poging tot moord op twee politieagenten, zegt dat zijn oudere broer heeft geschoten. „Dat was Yvo. Als ik het had kunnen voorkomen, dan had ik dat gedaan.” Yvo T. (36) uit Schinnen werd vlak na de fatale schietpartij in de nacht van 25 op 26 augustus aangehouden. Politieman Amaury Delrez (38), vader van drie kinderen, kwam om het leven. Cyril T. en Mark van den B. (38) wisten te vluchten. De Belgische autoriteiten hebben om hun uitlevering gevraagd, maar die vochten de mannen gisteren aan bij de internationale rechtshulpkamer van de rechtbank in Amsterdam. Volgens Cyril T. wist hij niet dat zijn broer een wapen bij zich had. In de discotheek die de mannen die nacht bezochten, zou Yvo T. het wapen hebben getrokken bij een ruzie. Twee agenten kwamen af op een melding. De drie mannen waren net in een taxi gestapt om te vertrekken. Volgens Cyril T. werden ze hardhandig ui de auto getrokken door de agenten. Hij beweert dat hij zich pas realiseerde dat iemand een wapen had toen hij een schot hoorde, en de agent die bovenop hem zat bloedend op de grond viel. Hij rende in paniek weg, zegt hij. De volgende dag meldden hij en Mark van den B. zich bij de politie in Limburg. Volgens advocate Karlijn Bruns was hij een typisch voorbeeld van iemand die op het verkeerde moment op de verkeerde plek was. Cyril T. zou als getuige willen meewerken aan het onderzoek, maar verzet zich tegen uitlevering aan België als moordverdachte. Bruns: „Het is duidelijk dat Yvo T. heeft geschoten.” Volgens Bruns dreigt bovendien een flagrante schending van zijn rechten, omdat de Belgen Cyril T. net als zijn broer willen opsluiten in gevangenis Lantin vlakbij Luik. Daar zijn de omstandigheden mensonterend, vindt Bruns. Volgens officier van justitie Justine Asbroek staat nog helemaal niet vast dat Yvo T. heeft geschoten. Het onderzoek loopt nog, en Yvo T. zegt zich niets te kunnen herinneren. De rechtshulpkamer doet mogelijk vanmiddag al uitspraak, nadat de zaak van medeverdachte Mark van den B. is behandeld.    .
</doc>
<doc id="1364" genre="news" gender="F">
Jelle Mannaerts hervat met een zesde plaats na zwaar ongeval
Op 6 augustus 2018 werd Jelle omver gereden door een ambulance in de ronde van Namen. Na een pijnlijk herstel en een operatie aan de neus - na het seizoen volgen nog enkele operaties - hoopt hij nog een mooi einde van het seizoen te maken. Op het programma staan nog meerdere wedstrijden met de profs zoals de interclubwedstrijd in Aartselaar, het Vlaams kampioenschap in Koolskamp, …
</doc>
<doc id="1365" genre="news" gender="F">
Leerlingen 7 BSO uit hun comfortzone
Jan Mertens, leraar lassen vertelt: “Tot vorig schooljaar zaten leerlingen van Lassen, Auto, Drukken en Hout soms van het derde tot en met het zevende jaar in dezelfde klas. In hun zevende jaar willen we hen zo goed mogelijk voorbereiden en klaarmaken voor de arbeidsmarkt. We zetten sterk in op vakkennis en specialisatie maar ook op attitudes en soft skills. Door nieuwe groepen te vormen en projectmatig te werken, halen we hen uit hun comfortzone. Het voornaamste doel is om ondernemende, creatieve leerlingen af te leveren die kunnen samenwerken, verantwoordelijkheid opnemen en durven grenzen verleggen. De groepen vormen we op basis van competenties zodat elke groep zoveel mogelijk complementair is en zodat niemand zich kan verstoppen.” “Eigenlijk is het allemaal begonnen door het wegvallen van het attest Bedrijfsbeheer”, vult begeleidende leerkracht Kathleen Van den Eynde aan. Ons team van leerkrachten en directie was er onmiddellijk van overtuigd dat we onze leerlingen van het zevende jaar ondernemende competenties willen blijven bijbrengen en ook alle info meegeven om te starten als zelfstandig ondernemer. Sinds dit schooljaar is er het vak ‘Ondernemend Project’ waarbij ze in groepjes van acht leerlingen een ondernemend project op poten moeten zetten. Dit kan een Leeronderneming zijn maar evengoed een maatschappelijk project.” Van fiets tot bureau met bureaulamp Om het schooljaar goed in te zetten en een voorsmaakje te geven van wat volgt het komende schooljaar organiseerden de leerlingen een projectweek rond het thema ‘Upcycling’ in samenwerking met de Kringwinkel in Tessenderlo. Jorre Van Mechelen vertelt enthousiast: “Het was leuk dat we zelf iets mochten verzinnen en nadien helemaal uitwerken. Door het feit dat we allemaal wel wat kunnen, deed iedereen zijn ding: wij het houtwerk, de mannen van lassen en auto zorgden voor een onderstel van een tafeltje en de leerlingen van drukken zorgden voor de presentatie en afwerking.” Er werden hele mooie ontwerpen gemaakt: een fiets werd omgetoverd tot bureau met bureaulamp, een cd-rekje werd een tafelbarbecue, een kast werd een zitbank, … . Wie nieuwsgierig is naar de resultaten kan de ontwerpen bezichtigen tijdens ‘Festival Retour’ van 20 tot 28 oktober in Kringwinkel Reset Tessenderlo.
</doc>
<doc id="1367" genre="news" gender="F">
Vriendschapsdagen in De Eik
De kinderen genoten ook van een toneelstuk over pesten van Jo en Kip Curry, bekend van 'Belgium’s Got Talent'. Wat hebben ze gelachen! Een aangepaste versie van het lied ‘Vrolijke Vrienden’ werd aangeleerd in de klassen en luidkeels meegezongen op de apotheose van deze week. Afsluiten deden we met een kidsfestival, georganiseerd door de gemeente Wellen. Kortom, vriendschap en plezier stonden centraal de eerste week. Alle leerlingen van onze school, van de peuterklas tot het zesde leerjaar, vonden de start van het nieuwe schooljaar fantastisch leuk.
</doc>
<doc id="1368" genre="news" gender="F">
Onthaasten op z'n Chinees: wat wij van China kunnen leren over tijd
Het nieuwe schooljaar lonkt, en daarmee ook onze race tegen de tijd: straks moeten we ons weer reppen van de schoolpoort naar het werk en terug. Misschien moeten we eens te rade gaan bij de Chinezen. U hebt ze misschien ook gezien, deze zomer, toen u door Europa reisde. De bussen vol Chinese toeristen, die in een recordtempo ons continent doorkruisen. 's Ochtends een selfie aan de Big Ben, 's middags lunchen onder de Eiffeltoren en 's avonds mosselen met friet in de Rue des Bouchers. Niet bepaald een toonbeeld van onthaasting. Toch hebben de Chinezen, zo zegt de Franse filosofe Christine Cayol, een veel gezondere relatie met de tijd dan wij.
</doc>
<doc id="1370" genre="news" gender="F">
Voormalige pro-Koerdische oppositieleider krijgt ruim 4 jaar cel
Demirtas zou zich schuldig hebben gemaakt aan ‘propaganda voor een terreurorganisatie’, een aanklacht waar in het verleden al meerdere HDP-kopstukken van werden verdacht. Een voormalig leider van de pro-Koerdische oppositiepartij HDP Selahattin Demirtas is vrijdag door een rechtbank in Turkije veroordeeld tot vier jaar en acht maanden cel. Demirtas zou zich schuldig hebben gemaakt aan ‘propaganda voor een terreurorganisatie’, een aanklacht waar in het verleden al meerdere HDP-kopstukken van werden verdacht.
</doc>
<doc id="1371" genre="news" gender="F">
Over Trumps tweets praten ze allemaal
Tata Steel Het personeel van de hoogovens in IJmuiden let ook op de tweets van Trump. ‘Maar we openen de vergadering er niet mee.’ Brexit. Het klimaatakkoord van Parijs. Trump en z’n handelsoorlog. Chinese staaldumping. Een sector die hoognodig geconsolideerd en gereorganiseerd moet worden. Heel wat mondiale kwesties hebben hun weerslag op Tata Steel in IJmuiden. Maar wat merkt het bedrijf daar nou precies van?
</doc>
<doc id="1372" genre="news" gender="F">
Bedrijven als Coca-Cola duiken op koffie, nu de afkeer van suiker groeit
Koffie De nog sterk gefragmenteerde koffiesector is in trek voor overnames. Koffieliefhebbers hebben de tijd mee. Neem Utrecht. Wie in 2010 bij een gespecialiseerde koffiezaak – barista incluis – een cappuccino wilde drinken, kon op zestien plekken terecht. Nu zijn dat er bijna veertig, nog exclusief lunchzaken of boekwinkels die ook koffie serveren. Landelijk nam het aantal koffiezaken met de helft toe, blijkt uit cijfers van marktonderzoeker Datlinq.
</doc>
<doc id="1378" genre="news" gender="F">
Amerikaans bedrijfsleven tegen afschaffen dividendbelasting
AmCham zegt bezorgd te zijn over ‘het ontbreken van maatschappelijk draagvlak voor de maatregel.’ De American Chamber of Commerce in Nederland (AmCham) is tegen het kabinetsplan om de dividendbelasting af te schaffen. Dat meldt de organisatie die opkomt voor de belangen van het Amerikaanse bedrijfsleven vrijdag op hun website.
</doc>
<doc id="1382" genre="news" gender="F">
Van vakantie naar vakantie leven: is dat wel een goed idee?
Kent u het gevoel? Tweede week van ­september en de vakantie lijkt een lang vervlogen herinnering. Een paar weken rust en er dan gelijk zot weer invliegen tot de volgende vakantie. Hoe absurd is dat eigenlijk, vraagt de Rustzoeker zich af. En is er een beter systeem denkbaar?  Kent u het gevoel? Tweede week van ­september en de vakantie lijkt een lang vervlogen herinnering. Een paar weken rust en er dan weer invliegen tot de volgende vakantie. Hoe absurd is dat eigenlijk, vraagt de Rustzoeker zich af. En is er een beter systeem denkbaar? “Tot over een paar weken!” Ik geef toe: het gevoel waarmee ik vorige week een collega zijn laptop zag dichtklappen en afscheid nemen, was niets anders dan onverholen jaloezie. Mijn vliegtuig is op 3 juli al opgestegen. Twee weken weg en daarna een weekje afkicken.
</doc>
<doc id="1385" genre="news" gender="F">
Rode Kruis is verhuisd
Leuven - Voortaan vind je Rode Kruis Leuven aan de O.L. Vrouwstraat 44 in Leuven. Vrijdag verlieten ze hun kantoor aan de Vaartkom in Wilsele.
</doc>
<doc id="1387" genre="news" gender="F">
Fotoshoot met actrice Lize Feryn: van de Vlaamse velden naar de Seefhoek
Ze is actrice en model, en haar Instagram slikt moeiteloos meer dan 30.000 volgers. Lize Feryn, bij tv-kijkend Vlaanderen vooral bekend van de Eén-serie , is bloedmooi, getalenteerd en vooral heel nuchter. “Je kan deze job alleen maar doen als je stevig in je schoenen staat.” België kreunt onder een uitzonderlijke hittegolf. Lize is op de ochtend van onze modeshoot al om 5 uur uit de veren om het -team te verwelkomen aan de Antwerpse Droogdokken. “’s Ochtends is het nog een beetje koel, wat zo’n shoot in winterkleding net ietsje draaglijker maakt”, verklaart ze de keuze voor deze zeer vroege ochtendstond. In de late middag zit het poseren erop en reserveert Lize nog wat tijd voor een interview in lunchzaak Samba.
</doc>
<doc id="1389" genre="news" gender="F">
'Jawed S. had geen werk en was depressief'
Het is druk bij het vrijdagmiddaggebed in de Turkse moskee op een industrieterrein aan de rand van Ingelheim aan de Rijn. Zo'n tweehonderd gelovigen zijn bij elkaar: Turken, Syriërs, Somaliërs en tal van andere nationaliteiten. In deze moskee kwam Jawed S. iedere vrijdag. Meestal was hij er ook op zaterdag en zondag om in de Koran te lezen en te bidden in zijn Afghaanse gewaad, vertelt een Syriër die hem regelmatig tegenkwam in de moskee. Dat S. nu vastzit in Nederland omdat hij een week geleden een aanslag pleegde op twee Amerikanen op het Centraal Station in Amsterdam is tot de meeste moskeegangers nog niet doorgedrongen. Pas als de voorzitter van het moskeebestuur in het Duits, Turks en Arabisch na de dienst de aanwezigen erover vertelt, horen ze ervan. "Hij kwam om te bidden en liep dan weer naar huis", vertelt een jonge Somaliër die Jawed S. af en toe sprak. "Hij was altijd alleen, had geen contact met andere Afghanen. Wel af en toe met de Somaliërs die naar de moskee komen. Wij voetballen regelmatig met elkaar. Een keer heb ik Jawed kunnen overhalen mee te doen, verder nooit. Hij had geen werk, was depressief." De Somaliër die niet wil dat zijn naam gepubliceerd wordt, woont om de hoek bij S. en wijst zijn huis aan. Jawed S. woont hier sinds februari in een woongroep met vier andere asielzoekers. Een jonge Afghaan doet open. "Ik woon hier pas een maand en weet eigenlijk bijna niets over Jawed", zegt hij. "Wij leven hier ons eigen leven, ik ben zijn vader niet. Ik weet niet wat hij allemaal deed." Toen de politie afgelopen vrijdag huiszoeking kwam doen was hij niet thuis. Bij die huiszoeking vond de politie ook een testament. S. hield er rekening mee dat hij de aanslag niet zou overleven . Volgens zijn Afghaanse huisgenoot, die ook niet wil dat zijn naam genoemd wordt, komt S. oorspronkelijk uit Logar, in het oosten van Afghanistan, en spreekt hij Dari. "Daarom konden we ook moeilijk met elkaar praten." "Alles wat we tot nu horen over Jawed S. wijst erop dat het hier echt om klassieke eenling gaat zoals we ze weinig meer tegenkomen", zegt terrorisme-expert Jelle van Buuren. "Het lijkt erop dat hij ook in zijn sociale leven heel erg geïsoleerd was. Dan is het ook niet tijdig te achterhalen dat er iets echt mis is met iemand."
</doc>
<doc id="1391" genre="news" gender="F">
Van eigen slaapkamer in Boxmeer naar stapelbed op balkon in Jerevan
Uitgezet naar Armenië Lili en Howick moeten naar Armenië, bepaalde het kabinet vrijdag. Twee jaar geleden trof de familie Khachatryan hetzelfde lot. Een kleine twee jaar geleden ging het net zo. Een broer, een zus en een dreigende uitzetting. Ze groeiden op in Nederland en hadden ouders uit Armenië. Scholieren lieten per protestbord weten dat hun klasgenootje moest blijven. Er was aandacht van de nationale televisie, en een burgemeester deed een dringend beroep op een staatssecretaris. Maar de rechter bepaalde anders, en eind december 2016 moesten Eva van zes en Suren van vier met hun vader en hoogzwangere moeder vertrekken uit Nederland. Hun oude woonplaats was Boxmeer en de nieuwe heette Jerevan.
</doc>
<doc id="1393" genre="news" gender="F">
Lockwood verkoopt eerste Antwerpse Vans: “Het is heel uitzonderlijk dat ze met een winkel samenwerken”
Voor het eerst heeft het merk Vans een samenwerking opgezet met een Belgische skatewinkel. Sven Aerts van Lockwood en grafisch designer Ben Boliau werkten samen aan een nieuw model voor Vans, met op de stof het hekwerk van het iconische skateplek Lockwood in Californië, waarnaar de Antwerpse winkel is vernoemd. Twee jaar geleden al werden de eerste contacten met Vans gelegd. “Het is heel uitzonderlijk dat ze met een winkel samenwerken. Met het bekende Supreme hebben ze al projecten gedaan, maar verder zijn ze erg selectief bij Vans”, zegt Sven Aerts van skatewinkel Lockwood. Aerts kwam bij Ben Boliau terecht om de schoen te ontwerpen. Die heeft zelf ook lang geskatet en de skatescene is een van zijn inspiratiebronnen.
</doc>
<doc id="1394" genre="news" gender="F">
Rusthuisbewoners beleven lol door slagroomtaarten naar personeel te gooien (voor Music For Life)
Hier beleeft Flor Allemeersch (80) lol door Ingeborg te smashen. De opbrengst gaat naar Music For Life (MFL), en meer bepaald naar de Demiclowns voor dementerenden en de samentuin Barmhart. De komende weken volgen er nog een kunstverkoop, verwenkoffiedag en een wafelverkoop voor MFL. Ergotherapeute Larissa Fritz bedacht de ludieke taartenwerp. In plaats van échte taarten, ging het om kartonnen borden die vol slagroom waren gespoten. “De slagroom zit tot in mijn neus en oren. En ik kan niet likken, want ik ben lactose-intolerant”, zei Ingeborg plakkerig. Zo gemakkelijk was het overigens niet, want sommige mensen misten zelfs bij twee pogingen van dichtbij nog. Het bord met slagroom had enig gewicht en dan recht in het gezicht gooien bleek niet evident.
</doc>
<doc id="1397" genre="news" gender="F">
Politie zoekt container met mensen in nood
ROTTERDAM - „We zijn in nood, zitten opgesloten en hebben hulp nodig.” Met die boodschap belde vrijdag een vluchteling uit een koelcontainer op een groot en uitgestrekt terrein in de Rotterdamse Waalhaven naar 112. Na een uur zoeken troffen de hulpdiensten achttien jonge mensen aan, verkleumd maar in orde. Eén man moest met klachten van hyperventilatie richting het ziekenhuis, de andere zeventien – allen met een Afrikaans uiterlijk, twee vrouwen en vijftien mannen werden met de bus naar het hoofdbureau van politie gebracht aan het Doelwater. Daar worden ze overgedragen aan de Vreemdelingendienst. „Het was een hele klus om te bepalen waar ze zaten”, aldus Brian Mo-Ajok van de Veiligheidsregio Rotterdam-Rijnmond. „Zij zagen alleen de binnenkant van de container en wij wisten dat er vele duizenden containers hier bij verschillende bedrijven zijn opgestapeld.” Door de gps-gegevens van het mobieltje lukte het uiteindelijk om ongeveer een locatie te vinden, waarna een uitgebreide zoektocht werd opgetuigd. Tientallen ambulances en zelfs een traumahelikopter stond klaar voor het moment dat ze werden gevonden. Uiteindelijk werd met behulp van speciale apparatuur de goede container gevonden, op het terrein van Rotterdam Shortsea Terminals. Daar staan de containers zes hoog opgestapeld om verder over het land verdeeld te worden. Voor de hulpdiensten is het een goed einde, maar voor de achttien mensen is dat nog maar de vraag. „Het is nu aan de politie om uit te zoeken wie het zijn en hoe en waar ze in de container zijn gekomen. En hoe lang ze er al inzaten”, besluit Mo-Ajok.
</doc>
<doc id="1399" genre="news" gender="F">
Franse minister: Rusland probeerde Franse satellieten te bespioneren
Het ging om de Franse-Italiaanse satelliet Athena-Fidus, die gebruikt wordt voor beveiligde communicatie tussen de Franse strijdkrachten en de noodhulpdiensten. Rusland heeft vorig jaar geprobeerd beveiligde communicatie van Franse satellieten te onderscheppen. Dat stelde de Franse minister van Defensie Florence Parly vrijdag in Toulouse bij de presentatie van het toekomstige Franse ruimtebeleid. De Russische Loetsj-Olimp zou in de ruimte “erg dicht” in de buurt zijn gekomen van een Frans-Italiaanse satelliet.
</doc>
<doc id="1406" genre="news" gender="F">
Verdachten schietpartij Spa mogen uitgeleverd
AMSTERDAM - Twee van de drie Nederlanders die worden verdacht van het doodschieten van een agent in het Belgische Spa, wijzen met de beschuldigende vinger naar de 36-jarige Yvo T. uit Schinnen. Die zou volgens zijn broer Cyril T. (35) en zijn vriend Mark van den B. (38) hebben geschoten. Dat zeiden beide mannen tijdens de behandeling van het verzoek van de Belgische autoriteiten om hen over te leveren door de internationale rechtshulpkamer van de rechtbank in Amsterdam. Beide vaders van jonge kinderen worden verdacht van moord op agent Amaury Delrez, en poging tot moord op een andere politieman. Cyril T. en Mark van den B. verzetten zich vergeefs tegen de overlevering. De rechter oordeelde dat ze naar België moeten.   Yvo T. werd door de Belgische politie enkele uren na de schietpartij aangehouden, en zit in de Lantin gevangenis bij Luik. Mark van den B. en Cyril T. gingen er vandoor. In blinde paniek volgens hun advocaten. Raadsman Dirk Daamen van Mark van den B. ,,Hij was geschrokken en overrompeld door de wild-west gebeurtenissen waarbij over en weer werd geschoten. Instinctief wilde hij naar huis, naar zijn vertrouwde omgeving.” Cyril T. en Mark van den B. meldden zich de volgende dag op een politiebureau in Limburg en zitten sindsdien vast. Ze ontkennen beiden in alle toonaarden dat zij hebben geschoten. ,,Dat was Yvo”, zei broer Cyril. ,,Als ik het had kunnen voorkomen, dan had ik het gedaan.” Mark van den B. , die zich snotterend en snikkend door de zitting worstelde, zei dat hij nog nooit iemand pijn heeft gedaan. ,,Laat staan dat ik iemand gedood heb.” Zowel Cyril T. als Mark van den B. zeggen dat ze niet wisten dat Yvo T. een vuurwapen bij zich had. Tijdens een ruzie in een café of discotheek haalde Yvo T. het tevoorschijn. De politie werd gebeld. Agenten trokken de mannen die net met een taxi wilden vertrekken, uit de auto. Volgens Cyril T. realiseerde hij zich pas dat iemand een wapen had toen hij een schot hoorde, en de agent die bovenop hem zat bloedend op de grond viel. Dat was de dodelijk getroffen agent Amaury Delrez, een 38-jarige vader van drie kinderen. Mark van den B. zegt dat hij onder schot werd gehouden door een agent toen hij uit de taxi stapte. ,,Hoe zou ik het gedaan kunnen hebben?” Zijn advocaat Dirk Daamen zegt dat de Belgische justitie schotresten op de handen van Yvo T. heeft gevonden, en dat daaruit duidelijk blijkt dat hij de schutter was. Zowel hij als advocate Karlijn Bruns van Cyril T. zeiden dat hun cliënten simpelweg op het verkeerde moment op de verkeerde plek waren. De advocaten verzetten zich ook tegen de overlevering van beide mannen, omdat de omstandigheden in de Lantin gevangenis mensonterend zouden zijn. Volgens officier van justitie Justine Asbroek staat nog helemaal niet vast dat Yvo T. heeft geschoten. Het onderzoek loopt nog. Het wapen is zoek, en de Belgische onderzoeksrechter heeft nog veel vragen, zoals over gewiste berichten op de telefoons van Cyril T. en Mark van den B. Yvo T. zegt zich niets te kunnen herinneren..
</doc>
<doc id="1407" genre="news" gender="F">
18 mensen in container gevonden bij Rotterdam
ROTTERDAM - „We zijn in nood, zitten opgesloten en hebben hulp nodig.” Met die boodschap belde vrijdag een vluchteling uit een koelcontainer op een groot en uitgestrekt terrein in de Rotterdamse Waalhaven naar 112. Na een uur zoeken troffen de hulpdiensten achttien jonge mensen aan, verkleumd maar in orde. Eén man moest met klachten van hyperventilatie richting het ziekenhuis, de andere zeventien – allen met een Afrikaans uiterlijk, twee vrouwen en vijftien mannen werden met de bus naar het hoofdbureau van politie gebracht aan het Doelwater. Daar worden ze overgedragen aan de Vreemdelingendienst. „Het was een hele klus om te bepalen waar ze zaten”, aldus Brian Mo-Ajok van de Veiligheidsregio Rotterdam-Rijnmond. „Zij zagen alleen de binnenkant van de container en wij wisten dat er vele duizenden containers hier bij verschillende bedrijven zijn opgestapeld.” Door de gps-gegevens van het mobieltje lukte het uiteindelijk om ongeveer een locatie te vinden, waarna een uitgebreide zoektocht werd opgetuigd. Tientallen ambulances en zelfs een traumahelikopter stond klaar voor het moment dat ze werden gevonden. Uiteindelijk werd met behulp van speciale apparatuur de goede container gevonden, op het terrein van Rotterdam Shortsea Terminals. Daar staan de containers zes hoog opgestapeld om verder over het land verdeeld te worden. Voor de hulpdiensten is het een goed einde, maar voor de achttien mensen is dat nog maar de vraag. „Het is nu aan de politie om uit te zoeken wie het zijn en hoe en waar ze in de container zijn gekomen. En hoe lang ze er al inzaten”, besluit Mo-Ajok.
</doc>
<doc id="1408" genre="news" gender="F">
Reddingsactie: 18 mensen bevrijd uit zeecontainer in Rotterdam
Hulpdiensten ontvingen een telefoontje dat mensen vastzaten en rukten uit. Bij de Short Sea Terminal werden uiteindelijk achttien mensen gevonden. In de Waalhaven in Rotterdam zijn hulpdiensten vrijdagavond in groten getale uitgerukt na een telefoontje dat er mensen in een zeecontainer vastzaten. Uit de container zijn achttien mensen bevrijd. Volgens de Veiligheidsregio Rotterdam-Rijnmond gaat het mogelijk om vluchtelingen. Dat meldt RTV Rijnmond .
</doc>
<doc id="1409" genre="news" gender="F">
Tijdelijke opvolger gedode seperatistenleider Donetsk bekendgemaakt
Denis Poesjilin is de opvolger van de pro-Russische rebellenleider Aleksandr Zachartsjenko. Die kwam eind augustus om het leven door een bomaanslag. De 37-jarige Denis Poesjilin zal voorlopig de separatistenrepubliek Donetsk aanvoeren. Poesjilin is de opvolger van de pro-Russische rebellenleider Aleksandr Zachartsjenko die eind augustus om het leven kwam door een bombaanslag . Dat melden lokale media, zoals de Engelstalige krant Kyiv Post vrijdag. Op 11 november zijn verkiezingen voor de werkelijke nieuwe leider.
</doc>
<doc id="1413" genre="news" gender="F">
Nieuws over nieuwe anti-asfaltsubsidie op dag asfaltering Fruithoflaan smaakt bitter bij bewoners
De buren zien hierin het bewijs dat hun vraag om hun waterdoorlatend klinkerwegdek te behouden, gerechtvaardigd was. De gemeente Zandhoven besliste deze week na protest toch door te gaan met het asfalteren, omdat het klinkerwegdek verzakt was. Bij hevige regenval bleven er plassen staan op het wegdek en de gemeente wilde ook geen risico nemen voor ongevallen. Vrijdag werd de klus voltooid. “Minister Joke Schauvliege (CD&V) maakte nu bekend dat ze subsidies gaat geven aan lokale besturen, bedrijven en particulieren die asfalt en beton vervangen door waterdoorlatende materialen”, merkt bewoonster Mia op. “Asfalt en beton zijn onecologisch en zorgen voor opwarming. De Vlaamse overheid zegt nu zelf dat er al veel te veel asfalt en beton in Vlaanderen ligt." Burgemeester Luc Van Hove (CD&V) betwijfelt of ook straten in aanmerking komen voor deze nieuwe subsidie. Volgens Schauvlieges woordvoerder Jan Pauwels is dat wel degelijk het geval, “maar we denken dan in eerste instantie aan het vergroenen van fietsstraten.” (kma)
</doc>
<doc id="1414" genre="news" gender="F">
Albintra opent nieuwe showroom in Bistweg
Burgemeester Lode Hofmans (Open Vld) kwam het lint doorknippen. De opening van de showroom was ook een beetje de opening van de nieuwbouw die in 2015 in gebruik werd genomen, maar nog nooit een officieel feestje kreeg. Albintra, verdeler van Fakro-(plat)dakvensters, uitschuifbare zoldertrappen en andere lichtdoorlatende en isolerende bouwmaterialen, ontstond in 1971 in Hoboken. In 1975 verhuisd het bedrijf - dat veertig personeelsleden telt - naar de Bistweg in Broechem, tussen de boomgaarden. De Fakro-dakvensters komen uit Polen, maar Albintra heeft ook nog een eigen productie van lichtstraten in Emblem. “Onze showroom richt zich op dakdekkers, architecten en andere bouwprofessionals”, vertellen CEO Thierry Raets en medezaakvoerder André Calicis. “Maar ook particulieren kunnen hier na afspraak terecht.” De showroom is opgebouwd als een enorme Batibouwstand, waar bezoekers zelf de dakvensters kunnen openen en sluiten, de soorten zonweringen zien, de trappen kunnen uitschuiven en de isolatiematerialen vastpakken. Er staat ook een lichtstraat en platdakvensters. In totaal gaat het om ruim negentig bouwelementen. Burgemeester Lode Hofmans (Open Vld) sprak in zijn speech over "een duidelijk engagement voor de werkgelegenheid in onze streek." Naast de veertig werknemers, werkt Albintra ook nog met externe transporteurs die continu voor het Broechems bedrijf rijden.
</doc>
<doc id="1419" genre="news" gender="F">
'Dat Hardwell stopt is voor nu een gezonde keuze'
Het besluit van DJ Hardwell om voor onbepaalde tijd te stoppen met zijn optredens, krijgt overwegend respect en begrip op sociale media. De 30-jarige dj, die eigenlijk Robbert van de Corput heet, wil meer tijd doorbrengen met zijn familie en vrienden. Dat lukt alleen niet met zijn drukke tourschema, schrijft hij op Facebook . "Ik vind het verrassend nieuws en een heel dapper besluit", zegt Hans Dobbenberg, voorzitter van de Dutch Foundation. De stichting is opgericht door vaders van dj's die kennis en ervaringen uitwisselen over contracten en verzekeringen. De laatste jaren zien ze steeds meer aandacht voor de grote druk die gepaard gaat met het artiestenbestaan. "Er zijn er genoeg die stilletjes aftaaien, maar Robbert maakt het juist bespreekbaar." Voormalig dj Joey Suki heeft vroeger veel opgetreden met DJ Hardwell. "Het verbaast me dat hij zijn hele agenda heeft leeggemaakt en een stap terugneemt, maar ik heb er echt waardering voor. Heel veel mensen gaan te lang door. Een negatief voorbeeld daarvan is Avicii ." Bekende dj's als Headhunterz, Laidback Luke en Deadmau5 gaven eerder ook aan dat de druk hun teveel werd. Vooral door de zelfdoding van Avicii wordt het probleem in de muziekwereld steeds beter bespreekbaar. "Robbert is een heel sterke jongen", vertelt Dobbenberg, die zijn vader goed kent. "Maar soms is het elastiekje te ver opgerekt. Robbert schrijft dat hij geen privéleven meer heeft, geen tijd voor vrienden. Hij wil het anders. Hij kiest nu voor zichzelf. Wat een besluit!" Hardwell had eind 2012 een burn-out. "Ik was echt down en vond helemaal niets meer leuk", vertelde hij in gesprek met het AD . Suki besloot zelf abrupt te stoppen na een burn-out nadat hij jarenlang overal ter wereld had opgetreden. Met deze ervaring begeleidt hij nu andere artiesten. "Voor de meesten is dit leven nooit een bewuste keuze geweest. Het begon als hobby, uiteindelijk werd het werk en ineens heb je een miljoenenbedrijf waar je te maken krijgt met managers, bookers, contracten, verre reizen. Ze hebben zich nooit bewust afgevraagd: wat is het beste voor mij?" Ook Dobbenberg weet als vader van een dj hoe zwaar het artiestenleven is: "Als vader vertel je je kind natuurlijk dat hij lekker moet slapen 's nachts. Dat is niet reëel als hij in Amsterdam ontbijt, in Rome luncht en dineert in New York. Dan moet je je gezonde verstand gebruiken, want die wereld is niet alleen glamour, het is keihard werken." Dat Robbert nu bewust tijd vrijmaakt voor familie en vrienden, ziet hij als teken dat de dj mentaal veel sterker is geworden na zijn burn-out. Toch zal de rust ook wel even slikken zijn voor Hardwell, verwacht Suki: "Toen ik een nieuw leven startte zonder mijn persoonlijkheid als artiest, voelde het alsof ik een deel van mezelf had begraven. Alles wat ik deed was verbonden met de artiest, al vanaf mijn tienertijd. Mijn eigen persoonlijkheid was helemaal weggecijferd. Het heeft maanden geduurd voordat ik een beetje uitvond wie ik zelf was." DJ Hardwell geeft zijn (voorlopig) laatste optreden op 18 oktober in de Ziggo Dome. "Ik blijf muziek maken en ik wil altijd in contact blijven met mijn fans", schrijft hij in zijn verklaring. Of hij nog terugkomt? Dobbenberg durft zich niet aan een voorspelling te wagen. "Robbert geeft aan dat het een tijdelijke stop is, maar misschien komt hij de komende tijd tot heel andere inzichten." Suki heeft er vertrouwen in: "Het is geen afscheid. Robbert leeft en ademt muziek. Die komt wel terug. En voor nu is het een gezonde keuze." Op twitter reageerden fans begripvol op Hardwells keuze:
</doc>
<doc id="1420" genre="news" gender="F">
Neergestoken 'tropische Trump' zet Brazilië op z'n kop
Over een maand mogen zo'n 150 miljoen Brazilianen naar de stembus, maar de kandidatenlijst van de verkiezingen is deze week volledig in de war geschopt. Het electoraal hof sloot de belangrijkste kanshebber, oud-president Lula da Silva, begin deze week al uit en sinds gisteravond is na een aanslag op zijn leven ook de deelname van de ultrarechtse kandidaat Jair Bolsonaro onzeker. Tijdens een campagnerally in de stad Juiz de Fora stak een 40-jarige linkse fanaticus hem in zijn buik. Met ernstige verwondingen belandde hij in het ziekenhuis. 'Tropische Trump' is voorlopig uitgeschakeld. Op beelden is het moment te zien waarop Bolsonaro wordt neergestoken: Dat hij de Trump van Latijns-Amerika wil worden heeft hij zelf bedacht. Internationale media maken daar dankbaar gebruik van en gaven hem de bijnaam vanwege extreme uitspraken. "Maar Bolsonaro is veel rechtser en radicaler dan Trump", zegt correspondent Marc Bessems over de man die Brazilië de afgelopen maanden op z'n kop zette. Nog nooit is een extreem-rechtse presidentskandidaat daar zo populair geweest. De voormalig militair Bolsonaro loopt al een tijdje mee in de Braziliaanse politiek, al presenteert hij zichzelf graag als nieuwkomer. De afgelopen 26 jaar hoorde hij als Congreslid bij zeven verschillende politieke partijen en dit jaar sloot hij zich aan bij Partido Social Liberal, een kleine partij met 11 van de 513 zetels in het Lagerhuis. Met die partij gaat het hem in Brazilië voor de wind. Die populariteit heeft Bolsonaro te danken aan een scherpe socialemediacampagne (bijna 6 miljoen volgers op Facebook ) en aan de woede onder Brazilianen. Ze zijn boos over de economie, over misdaad en corruptie. Het mag de afgelopen tijd dan weer wat beter gaan met de economie, armoede en werkloosheid zijn nog steeds een groot probleem. Het aantal moorden blijft maar stijgen (meer dan 60.000 vorig jaar) en de huidige president Temer wordt regelmatig beschuldigd van corruptie. Het is een klimaat waarin de tropische Trump zich prima kan profileren. Bolsonaro belooft de problemen allemaal op te lossen. De politicus komt met een rijtje oplossingen die meer aan het handelen van de Filipijnse president Duterte doen denken, dan aan die van Trump. Hij wil bikkelhard gaan optreden tegen criminelen, bijvoorbeeld met vrijere wapenwetten en een verlaging van de leeftijd voor strafrechtelijke aansprakelijkheid naar 14 jaar. Agenten moeten ook harder zijn, vindt Bolsonaro: "Een politieman die niet doodt, is geen politieman", zei hij ooit. Het zijn dat soort uitspraken en provocaties die Bolsonaro bij een groot deel van de Brazilianen tegelijkertijd behoorlijk ongeliefd maakt. Wie een uurtje op zijn naam googelt, struikelt over de een na de andere opvallende uitspraak. "Je kunt er een uitzending mee vullen", zegt Bessems. Zo prees Bolsonaro de Braziliaanse militaire dictatuur die verantwoordelijk is voor duizenden martelingen en honderden executies en vond hij dat leden van de partij van oud-president Lula zouden moeten worden neergeschoten. Tegen een vrouwelijke collega zei hij dat ze te lelijk was om te verkrachten. Ook is hij snoeihard over homoseksualiteit. "Ik heb liever een dode zoon dan een homoseksuele", zei hij. En: "Je woning kan in waarde dalen wanneer je een homoseksuele buurman hebt." Of: "Homo's zijn vroeger als kind niet hard genoeg geslagen." "Tegenstanders noemen hem een vrouwenhater, een racist en een homohater", zegt Bessems. Hij moet terechtstaan voor opjutten tot haat en verkrachting. Op papier is Bolsonaro op dit moment de belangrijkste kanshebber in de race om het Braziliaanse presidentschap en het is mogelijk dat hij door de aanslag op zijn leven de wind extra in de zeilen krijgt. Sommigen zien hem nu al als martelaar. Het is alleen nog onduidelijk hoe intensief hij campagne kan voeren. "En ook voor de campagne van andere kandidaten heeft de aanslag invloed", zegt Marc Bessems. "Zij kunnen Bolsonaro niet zo hard aanvallen als dat ze normaal doen. Je kunt iemand die gewond in het ziekenhuis ligt niet besmeren met een haatcampagne." Zelfs als Bolsonaro op volle kracht terugkeert op het politieke toneel, is een overwinning nog uiterst onzeker. Het verkiezingssysteem van twee ronden is in zijn nadeel. Een belangrijk deel van de Brazilianen heeft al gezworen nooit op Bolsonaro te stemmen. Zij zullen in een tweede ronde kiezen voor een mildere kandidaat.
</doc>
<doc id="1421" genre="news" gender="F">
Twee verdachten schietpartij Spa mogen worden uitgeleverd aan België
De derde verdachte, Yvo T., wordt door het Openbaar Ministerie in België verdacht van moord. De twee Nedelandse mannen die naast Yvo T. verdacht worden van betrokkenheid bij de schietpartij in Spa, mogen worden uitgeleverd aan België . Dat heeft de rechtbank in Amsterdam vrijdag bepaald. Bij het incident eind augustus kwam een agent om het leven.
</doc>
<doc id="1425" genre="news" gender="F">
Na Mohammed Bouyeri en Robert M. ook dure advocaat voor Jos B., hoe kan dat?
Mohammed Bouyeri had Peter Plasman aan zijn zijde, Wim Anker stond Robert M. bij en Willem Jebbink verdedigde de belangen van Volkert van der Graaf. Bekende advocaten duiken steeds op in strafzaken waar alle ogen op gericht zijn. Ook bij Jos B., de verdachte in de zaak-Nicky Verstappen. Zijn verdediging is in handen van Gerald Roethof. Stuk voor stuk zijn het advocaten met een stevig prijskaartje. De tarieven kunnen oplopen tot 300 euro per uur. Een verdachte als Jos B. zal dus met een grote zak geld moeten komen, of toch niet? Volgens emeritus hoogleraar strafrecht en voormalig strafrechtadvocaat Theo de Roos valt dat wel mee. "Ik vermoed dat het grotendeels toevoegingszaken zijn." Bij zulke zaken wordt de rechtsbijstand deels betaald door de Raad voor de Rechtsbijstand, omdat de verdachte het zelf niet kan betalen. Het bedrag van een toevoegingszaak is nooit zo hoog als topadvocaten normaal gesproken vragen. "Dus daar moeten ze het maar mee doen. Ze krijgen nog wel een redelijke vergoeding hoor, dus je hoeft geen medelijden met ze te hebben." Wat veel belangrijker is dan de vergoeding in grote strafzaken, is de media-aandacht, stelt De Roos. "Je genereert er andere cliënten mee, want je bent in het nieuws. Het betaalt zich dus wel op een andere manier uit." Geertjan van Oosten van de Nederlandse Vereniging voor Strafrechtadvocaten beaamt dat. "Naamsbekendheid speelt zeker een rol. Cliënten denken vaak dat een bekende advocaat een goede advocaat is." Ook speelt volgens De Roos een bepaalde "vaktrots" mee. "Advocaten doen hun werk toch vanuit een principieel idealisme. Iedere verdachte in Nederland heeft recht op een advocaat." Dat idealisme is hard nodig in zaken die veel aandacht krijgen, waarin het bijvoorbeeld gaat over moord en verkrachting. De publieke opinie is vaak niet mals. "Je hebt een dikke huid nodig", zegt de emeritus hoogleraar. "Sommige advocaten worden met de dood bedreigd en moeten via een aparte ingang de rechtszaal in." Het is Van Oosten ook weleens overkomen. "Ik ben ook bedreigd en ik ken zat advocaten die onder politiebegeleiding naar de rechtbank worden gebracht. Er zijn advocaten die er daardoor geen zin meer in hebben." Maar voor de meesten wint de liefde voor het vak het toch van de risico's. De Roos: "Een advocaat verdedigt niet de daad, maar de dader. Je komt op voor de belangen van de verdachte." Dat geldt ook voor de advocaat van Jos B. "Hij moet zorgen dat er een eerlijk proces komt, ook al heeft deze verdachte de verschrikkelijke schijn tegen", zegt De Roos. "Als hij zijn werk goed doet is dat een bevestiging van de rechtstaat."
</doc>
<doc id="1434" genre="news" gender="F">
Ter Heide Genk organiseert tweede Hupsakidoepark
Genk - Begeleidingscentrum Ter Heide Genk organiseert op zondag 9 september de tweede editie van Hupsakidoepark, een activiteitenpark voor kinderen en tieners tussen 3 en 16 jaar. De traditionele opendeurdag kreeg in 2017 een nieuw kleedje. Zodoende kiest Ter Heide, na de eerste succesvolle editie van het kinderevenement, opnieuw voor deze formule, zij het met een lichtjes aangepast en gevarieerd activiteitenaanbod voor elke leeftijdscategorie. Het centrum biedt ondersteuning aan kinderen en volwassenen met een verstandelijke beperking en/of bijkomende fysieke beperkingen. Ter Heide is actief op vier campussen: Genk, Zonhoven, Borgloon en Tongeren. Het tweede Hupsakidoepark van belooft een actieve dag te worden, tjokvol activiteiten: van een luchtkasteel met hindernissenparcours, reuzespelen, een fotobooth met verkleedkoffers, een dierenpark, workshops, bungeetrampoline, , , , sumoworstelen, een afgebakende peuterzone met zandbakjes, loopfietsjes, tot een glijbaan en meer. Ook een met piraten, prinsessen en de nieuwe Ter Heidemascottes staat op het programma. Ook nu verwacht het Hupsakidoepark om 15.00 uur , met deelname van de bewoners die een superdaguitstap beleven. De motorrun is één van de jaarlijks terugkerende activiteiten op de agenda. Ook muziek ontbreekt niet op de opendeurdag, met een optreden van Dan's Muziek, de van Genkenaar Danny Kerkhofs. Om de hongerigen te spijzen is het restaurant open vanaf 11.30 uur met een buffet . De snackliefhebbers wacht op de feestweide een pizzastand, een frituur en een snoepjeskraam. Voor de liefhebbers is er een glaasje prosecco van de proseccobar. Iedereen, jong en oud, is welkom in het Hupsakidoepark. Wanneer? Zondag 9 september van 13.00 uur tot 18.00 uur Waar? Ter Heide, , Genk Prijs? Kinderen en tieners tot 16 jaar betalen 7 euro (met deelname aan alle activiteiten). Voor volwassenen en kinderen tot 3 jaar is de inkom gratis
</doc>
<doc id="1438" genre="news" gender="F">
Politie zet Nederlands-Limburgse woonwijk af in zoektocht naar verdachte met openstaande celstraf
De politie heeft vrijdagavond de wijk Limbrichterveld in Sittard in Nederlands Limburg afgezet omdat ze op zoek is naar een man die nog een celstraf heeft openstaan. De verdachte werd rond half acht in de wijk aangetroffen met een andere man op een scooter. Er was volgens de politie sprake van een ‘verdachte situatie’. “Op het moment dat wij hem wilden controleren, vluchtte hij”, aldus een woordvoerder van de politie. Wat die ‘verdachte situatie’ precies was, wil de woordvoerder nu niet zeggen. Eentje is aangehouden en de andere is er dus vandoor gegaan. Of degene die al aangehouden is ook nog een celstraf of een boete heeft openstaan, wordt nu uitgezocht, meldt de politie. Afgezet De politie heeft in de zoektocht naar de man de complete wijk afgezet en ook een helikopter ingezet. Er is een summier signalement vrijgegeven van de verdachte. Hij draagt een blauwe spijkerbroek, zwarte handschoenen en zwarte schoenen. Op dit moment doet de politie geen verdere uitspraken over waar de man voor gezocht wordt. Even voor half tien werd de zoekactie afgerond. De verdachte is nog niet aangetroffen, maar zijn identiteit is wel bij de politie bekend. Agenten hopen hem later alsnog te kunnen aanhouden. Na een staandehouding van twee mannen op scooter in wijk in is één persoon ervandoor gegaan. Blijkt te gaan om verdachte die nog straf had open staan. Op dit moment zoekt de politie naar hem in de wijk, er zijn afzettingen door politie gemaakt.
</doc>
<doc id="1441" genre="news" gender="F">
Italiaanse minister Salvini beschuldigd van zware vrijheidsberoving bootvluchtelingen
Op Twitter laat de minister weten dat hij niet van plan is zijn beleid aan te passen. “Risico op 15 jaar in de gevangenis voor het verdedigen van de grenzen en de Italianen? Ik ben er trots op.” Justitie van Palermo in Sicilië doet onderzoek naar minister van Binnenlandse Zaken Matteo Salvini. Hij wordt beschuldigd van zware vrijheidsberoving omdat hij ongeveer 150 bootvluchtelingen niet aan land wilde laten. De Italiaanse minister van de rechtspopulistische partij Lega Nord is hiervan vrijdag formeel op de hoogte gebracht via een brief.
</doc>
<doc id="1446" genre="news" gender="F">
‘Vanaf mijn zestiende ging het alléén nog over Auschwitz’
Dore van Duivenbode (33) bracht als kind vele onbezorgde zomers door in de bergen bij Auschwitz, de geboorteplaats van haar moeder. Geleidelijk aan ontdekte ze het diepdonkere verleden van het stadje. Met de auto op weg naar hun vakantiehuis in het Zuid-Poolse laaggebergte reed Dore van Duivenbode als kind elke zomer langs het Museum Auschwitz-Birkenau. Steevast stonden er lange rijen voor de ingang. Wat voor attractie was dit? Er was weinig te zien. Een parkeerterrein en wat gebouwen. Prikkeldraad en een uitkijktoren. Dat het geen pretpark was maar iets duisters en geheimzinnigs, voelde ze aan de sfeer die eromheen hing. Uit wat ze opving in gesprekken begreep ze dat er iets verschrikkelijks moest zijn gebeurd achter dat prikkeldraad. Maar wat? Niemand wilde het haar vertellen. Als ze aan haar moeder vroeg of ze er een keer heen mocht, was het antwoord telkens: „Geen sprake van.” Haar moeder, Barbara Starzynska, architect, was opgegroeid in het stadje Oswiecim, zoals Auschwitz in het Pools heet.
</doc>
<doc id="1449" genre="news" gender="F">
Waarom meer dan 2.000 studenten op de extreemrechtse Dries Van Langenhove stemden
Gent -  Bij de verkiezingen voor de raad van bestuur dit jaar haalde Dries Van Langenhove 2.703 stemmen. Dat is 6 procent van de totale studentenpopulatie, maar wel een kwart van de uitgebrachte stemmen. Verrechtsen de studenten of werden ze bewust gemanipuleerd?  Bij de verkiezingen voor de raad van bestuur dit jaar haalde Dries Van Langenhove 2.703 stemmen. Dat is 6 procent van de totale studentenpopulatie, maar wel een kwart van de uitgebrachte stemmen. Verrechtsen de studenten of werden ze bewust gemanipuleerd? Meer lesopnames. Minder betutteling, groepswerken en deadlines. Een herwaardering van de diploma’s. Dat waren de kernpunten van het programma waarmee Dries Van Langenhove een zitje wilde bemachtigen in de raad van bestuur. Het bleek een schot in de roos. In mei 2018 eindigde hij tweede in de stembusslag met 2.703 kiezers. Ruim duizend stemmen meer dan bij de verkiezingen in 2016, toen hij met 1.560 stemmen ook het op één na hoogste aantal stemmen achter zich kon scharen. Die prestatie is het gevolg van een uitgekiende en dure campagne, zeggen medestudenten. “Hij speelde het heel slim”, zegt rechtenstudent Louise Cooman (20), tevens lid van de raad van bestuur. “In auditoria bleef hij ver weg van vrouw­onvriendelijke of racistische praat en promootte hij alleen thema’s die hard leven bij studenten. Tegelijk verspreidde hij leugens over andere kandidaten en probeerde hij ons te intimideren, ja, zelfs bang maken.” Anderen vertellen dat Van Langenhove zijn kas liet spijzen door de ondernemerswereld en zo peperdure flyers en gesponsorde berichten op sociale media kon verspreiden. Kandidaten voor de raad van bestuur krijgen per duo 500 euro van de UGent om campagne te voeren. “Met dat geld kon Van Langenhove onmogelijk zo’n grootste campagne opzetten”, zegt Onno Vandewalle, student politieke wetenschappen. “Hij haalde extra middelen elders. Het is geen toeval dat hij lezingen geeft aan leden van de Marnixring.” Michiel Haegeman, student en ook lid van de raad van bestuur: “Tijdens zijn verkiezingscampagne kwamen zijn politieke ideeën niet echt tot uiting. Ik kan me dus inbeelden dat heel wat studenten voor hem gestemd hebben zonder écht te weten waar hij voor staat.” Niet serieus genomen Op de bestuursvergaderingen kwam van Langenhove wel voor zijn rechtse gedachtegoed uit, al hield hij zich volgens bestuurslid en vakbondsafgevaardigde Tim Joosen meestal op de achtergrond. “Ik heb hem maar een à twee keer weten tussenbeide komen. Nooit over echte onderwijsaangelegenheden of zaken die de studenten aanbelangen. Wel over variapunten. Toen de UGent een eredoctoraat uitreikte aan Angela Merkel, bijvoorbeeld, keurde Van Langenhove dat af omdat zij “de poorten naar Europa had opengezet”. En hij veroordeelde ook de brief die alle rectoren hadden gestuurd om te pleiten voor meer menselijkheid naar aanleiding van de dood van het kleutertje Mawda. Maar echt serieus genomen werd hij niet in het college. Zijn imago had al een flinke deuk gekregen.” Meer regels? Velen vragen zich af of de universiteit al vroeger had moeten ingrijpen. Van Langenhove was al eerder in de fout gegaan. De ombudsdienst van de UGent kreeg verschillende klachten binnen. Onder anderen van doctoraatsstudent Dorien Vanden Boer, die het slachtoffer werd van online pesterijen toen ze een evenement voor vrouwenrechten organiseerde. Waarom werd toen niet ingegrepen? “Te weinig bewijzen”, aldus rector Van de Walle. “Ik was het eerder al grondig met hem oneens maar voor ons blijft de vrije meningsuiting een grondrecht. Maar wat we in Pano hebben gezien, weegt zwaar genoeg door om nu toch in te grijpen.” Zullen kandidaten voor de raad van bestuur in de toekomst dan ook beter gescreend worden? Of volgen er strengere regels voor het verloop van de kiescampagne voor de raad van bestuur? “Neen”, aldus Vandewalle, die zegt niks te weten over eventuele extra financiering van Van Langenhove. “Het is goed dat studenten hun eigen vertegenwoordigers kunnen aanduiden. We gaan dat niet inperken. Er komen ook geen screenings. We willen aan zo veel mogelijk mensen de kans geven om aan de verkiezingen deel te nemen.” Tuly Salumu
</doc>
<doc id="1459" genre="news" gender="F">
Straatvinken bewijst: auto verliest terrein in binnenstad
Samen met zo’n 1.400 Antwerpenaars sloeg u misschien op 24 mei ook aan het ‘straatvinken’. In de Vervoerregio Antwerpen telden buurtbewoners het aantal voetgangers, fietsers, auto’s, bussen en vrachtwagens dat in één uur de straat passeerde. De initiatiefnemers van Straatvinken leiden uit de definitieve resultaten opvallende verschillen tussen de binnenstad en de randgemeentes af. De Vervoerregio Antwerpen spreidt zich uit over 33 gemeenten en heeft meer dan één miljoen inwoners. Straatvinken, een burgerwetenschapsproject van de Ringland Academie, boog zich over die regio en heeft voor het eerst op zo’n grote schaal de verschillende vervoermodi geteld. “Op die manier kunnen we algemene tendensen over mobiliteit in en rond de stad bevestigen of ontkrachten”, zegt Sven Augusteyns van Straatvinken.
</doc>
<doc id="1462" genre="news" gender="F">
STANDPUNT. Inschrijving eindelijk voor iedereen gelijk
Problemen en de discussies erover slepen soms jarenlang aan en net als je begint te geloven dat er nooit een oplossing voor komt, is ze daar ineens. Zo heeft de Vlaamse regering gisteren in één keer komaf gemaakt met het schoolkamperen én met de dubbele contingentering. Dat is de regel die scholen ertoe verplicht een evenwichtig aantal leerlingen met een sociaal zwakkere achtergrond op te nemen. De beslissing betekent dat vanaf nu alle scholen die meer kandidaat-leerlingen hebben dan zitjes in de klas in een centraal aanmeldingssysteem terechtkomen, álle scholen van álle netten over heel Vlaanderen. Ouders geven drie of meer scholen van hun voorkeur op en via loting wordt aan elk kind een plaats gegeven. Voor het basisonderwijs wordt ook de afstand tot de school in rekening genomen. Scholen in kleinere gemeenten waar plaats genoeg is, hoeven niet mee te doen, wat hen vrijwaart van nodeloze administratie. In ieder geval heeft het geen zin meer om te kamperen voor de ‘ideale’ school. En dat is goed nieuws. Blijkbaar vinden alle betrokkenen dat, behalve de enkele Antwerpse scholen die tot nu toe niet wensten deel te nemen aan het centrale aanmeldingssysteem. Het Antwerpse Xaveriuscollege is er daar een van. De directeur vreest onder meer dat een groot aantal ouders uit de stad nu zal kiezen voor een school in de rand die geen capaciteitsproblemen heeft. Zo hebben ze het gevoel vrij een school te kunnen kiezen. Binnen het aanmeldingssysteem hebben ze immers hun lot niet in eigen handen. Die vrees is niet geheel ongegrond. Daarom moet de evolutie van de schoolbevolking in en rond Antwerpen goed worden opgevolgd.
</doc>
<doc id="1468" genre="news" gender="F">
Drie grote events kronen Scheldestad tot skatewalhalla: “België heeft een hele hoop écht goede skaters”
Met het Nokia Belgisch Kampioenschap Skateboarden wordt vandaag in de hangars op de Jordaenskaai de aftrap gegeven van het traject richting de Olympische Spelen van Tokio in 2020. Voor het eerst is skateboarden daar een officiële sport. En onze Belgische skaters? Die gaan de strijd aan voor een ticketje richting Japan. “Noem me gerust de skate-oma van de groep”, lacht Evelien Bouilliart (28), die na ons gesprek fanatiek het skateparcours waarop ze zal strijden voor de titel van Belgisch Kampioene verkent. Het Aalterse talent begon achttien jaar geleden aan haar weg naar de top. Toen ze 15 was behaalde ze zilver op wat we de Olympische Spelen voor extreme sporten in Los Angeles mogen noemen. “Ik reisde de wereld rond, maar bleef tegelijkertijd naar school gaan.
</doc>
<doc id="1477" genre="news" gender="F">
Stef Blok en het Paleo-dieet
Ik vond het een buitengewoon interessant filmpje van Stef Blok. Een ongescript moment van een bewindspersoon, hoe vaak zie je dat nog? Ook bevatte het een prachtig voorbeeld van de paleomythe. Daarmee bedoel ik de opmerking van Blok dat het waarschijnlijk in onze genen ligt dat we geen binding aangaan met ons onbekende mensen. Omdat we „graag een overzichtelijke groep willen hebben om mee te jagen of een dorpje te onderhouden”.
</doc>
<doc id="1481" genre="news" gender="F">
Airbnb beknot? Zo begin je een echte B&B
Geldzaken Verhuur via Airbnb kan een aardig extraatje opleveren, maar gemeenten beperken de mogelijkheden. Is het een oplossing om een officiële bed and breakfast te beginnen? In Amsterdam, maar ook in bijvoorbeeld Amstelveen, Haarlem en Leiden mogen toeristen nog maar zestig of zelfs dertig nachten per jaar in je huis overnachten via Airbnb en vergelijkbare platforms. Op straffe van een boete die in Amsterdam kan oplopen tot meer dan 20.000 euro. Met een officiële bed and breakfast is die beperking er niet.
</doc>
<doc id="1483" genre="news" gender="F">
Een week op een zandplaat, zonder mensen, maar met een zeehondje
Wadden Een plek in Nederland zonder mensen, slechts omgeven door natuur, bestaat dat nog? Ja, op een zandplaat: een week tussen bijna niets, met een klein zeehondje, moederziel alleen in de zon. Dit is het dus. Een zandvlakte, oneindig groot. Water. Wind, véél wind. En een heel klein zeehondje. Het is gelukt. En dat eigenlijk dankzij het boek dat ik om de zoveel tijd uit de kast trek: Groeten van Rottumerplaat van Jan Wolkers. Jaloersmakend, dat boek. De ultieme natuurbeleving: geen mensen, enkel vogels. Als je toch eens zó een week op een verlaten eiland zou kunnen zitten, had ik meer dan eens verzucht. Maar Rottumerplaat, begin jaren 70 bezocht door Wolkers en in de week ervoor door Godfried Bomans (die er, in tegenstelling tot Wolkers, stukken minder lyrisch vandaan kwam en vooral leed onder de eenzaamheid), is niet meer toegankelijk.
</doc>
<doc id="1484" genre="news" gender="F">
Op de club
Vaste Gasten  Het voetbalseizoen is weer begonnen. En, hoewel elke club anders is, ziet Merel Thie er toch vaak dezelfde mensen.
</doc>
<doc id="1485" genre="news" gender="F">
‘Rubens kon alles aan, hij was een Superman’
Cultuur op komst Samen met het Prado in Madrid maakte Museum Boijmans een tentoonstelling over de vaak briljante olieverfschetsen van Rubens. „Hij schilderde dat paard echt als een tornado.” Te zien in Rotterdam vanaf 8 september. Pure Rubens. Van 8 sept t/m 13 jan in Museum Boijmans Van Beuningen, Rotterdam. Inl: boijmans.nl
</doc>
<doc id="1488" genre="news" gender="F">
Buurtbewoners zijn schietincidenten beu: “Als het donker wordt, beginnen de problemen”
Antwerpen -  Het is de tweede keer op enkele maanden tijd dat een restaurant in de Antwerpse Abijdstraat onder vuur genomen wordt. Telkens spelen de feiten zich af in het drugsmilieu. De buurtbewoners en handelaars beginnen de incidenten haast gewoon te worden.  Het is de tweede keer op enkele maanden tijd dat een restaurant in de Antwerpse Abijdstraat onder vuur genomen wordt. Telkens spelen de feiten zich af in het drugsmilieu. De buurtbewoners en handelaars beginnen de incidenten haast gewoon te worden. Dat er af en toe kogels in gevels belanden in de Abdijstraat in hartje Kiel, is ondertussen niets nieuws. Politiecombi’s in de straat zijn schering en inslag geworden. Amper drie maanden geleden werd er geschoten op Mr. Noodles, het wokrestaurant van drugsverdachte Morad El K. En gisteren was The Pastabar aan de beurt, recht tegenover het wokrestaurant. Om 5 uur ’s ochtends openden onbekenden het vuur, en er bleven twee kogelinslagen in de ruit achter.
</doc>
<doc id="1490" genre="news" gender="F">
Verdriet niet-verwanten misdaadslachtoffers niet erkend
Dat ouders hun leven lang verdrietig blijven over de gewelddadige dood van een kind snapt iedereen. Ook voor broers en zussen is er alle begrip. Maar daar houdt de erkenning van het leed voor veel mensen wel op.
</doc>
<doc id="1492" genre="news" gender="F">
Onno Hoes pleit voor meer menselijkheid jegens zwakkeren
Van huis uit kreeg Onno Hoes mee dat mensen zich vanzelfsprekend over de zwakken van de samenleving ontfermen. „Zat mijn moeder anderhalf uur lang iemand moed in te praten, aten wij aangebrande aardappelen.” Met het manifest Oog voor Elkaar hoopt Hoes iets van dat gevoel terug te winnen in de maatschappij.
</doc>
<doc id="1500" genre="news" gender="F">
Online sterren breiden hun imperium steeds verder uit
Online beroemdheid Anna Nooshin lanceerde gisteren het papieren concept Alter. Ze is niet de enige social influencer die het offline kanaal bewandelt. De moderne sterren zetten zichzelf zo breed mogelijk in de markt om hun imperium uit te breiden. Ondertussen groeit de bankrekening.
</doc>
<doc id="1501" genre="news" gender="F">
Na de heisa: 'Gents' aanmeldingssysteem binnenkort in alle Vlaamse scholen
Gent - Het Gentse online aanmeldingssysteem zal in alle Vlaamse scholen met een capaciteitstekort worden ingevoerd. Daarover bereikte de Vlaamse overheid vrijdag een akkoord. Door de beslissing moeten ook in Gent ­ouders hun kinderen dit schooljaar opnieuw digitaal aanmelden. De datum waarop dat moet gebeuren, is voortaan in heel Vlaanderen dezelfde: aanmeldingen in het basisonderwijs gebeuren vanaf 1 maart 2019, in het middelbaar vanaf 1 april. De inschrijvingen starten voor het basisonderwijs op 6 mei en voor het secundair onderwijs op 29 mei. De beslissing valt na jaren gepalaver en gehakketak in het Vlaams Parlement. In het basisonderwijs moeten ouders hun kinderen al langer digitaal aanmelden, maar Gent was samen met Antwerpen de eerste Vlaamse stad die het systeem dit jaar ook in het middelbaar invoerde. Daarbij ontstond aanvankelijk omdat niet iedereen meteen een plaats kreeg toegewezen en een aantal kinderen in een eerste fase naast hun favoriete school grepen. Er heerste ook ongenoegen bij heel wat scholen omdat het LOP (Lokaal Overlegplatform) en de Stad onvoldoende zouden hebben gecommuniceerd. Schepen van Onderwijs Elke Decruynaere (Groen), die al langer vragende partij was voor één datum en één systeem voor heel Vlaanderen, reageert “opgelucht” nu er een akkoord is bereikt. "We hebben model gestaan voor gans Vlaanderen", zegt ze. Maandag heeft ze een gesprek met onderwijsminister Hilde Crevits (CD&V) over hoe het systeem verder kan worden geoptimaliseerd. Maar dat loting opnieuw het belangrijkste principe wordt, staat vast. Daarnaast mogen scholen tot maximaal twintig procent plaatsen voorbehouden voor "ondervertegenwoordigde" groepen.      Tuly Salumu
</doc>
<doc id="1505" genre="news" gender="F">
12-jarige fietser in levensgevaar na aanrijding op amper 200 meter van nieuwe school
Heusden-Zolder -  In Heusden-Zolder is vrijdagochtend een 12-jarige jongen omstreeks 8 uur levensgevaarlijk gewond geraakt toen hij met zijn fiets op weg was naar het Sint-Franciscuscollege. Hij werd op zo’n 200 meter van zijn school aangereden door een auto.  In Heusden-Zolder is vrijdagochtend een 12-jarige jongen omstreeks 8 uur levensgevaarlijk gewond geraakt toen hij met zijn fiets op weg was naar het Sint-Franciscuscollege. Hij werd op zo’n 200 meter van zijn school aangereden door een auto. Het ongeval gebeurde op de kruising van de Koolmijnlaan en de Pater Amideuslaan in Heusden-Zolder. De 12-jarige fietser was samen met nog drie jongens die samen vanuit Boekt naar school fietsen onderweg naar het Sint-Franciscuscollege. Bij het oversteken op de Koolmijnlaan werd hij om een nog onbekende reden gegrepen door een voertuig dat vanuit Heusden Cité kwam. Zijn fiets werd gekatapulteerd naar de overkant.
</doc>
<doc id="1508" genre="news" gender="F">
Gentenaar (23) twee keer slachtoffer van racisme in eigen straat
Gent -  Gentenaar Khadar V. (23) heeft bij de politie een klacht ingediend nadat hij in één maand tweemaal het slachtoffer werd van racisme in zijn eigen straat. Enkele weken nadat zijn auto doelbewust was aangereden, vond hij een racistische spotprent onder zijn ruitenwisser. Vermoedelijk gaat het om dezelfde daders.  Gentenaar Khadar V. (23) heeft bij de politie een klacht ingediend nadat hij in één maand tweemaal het slachtoffer werd van racisme in zijn eigen straat. Enkele weken nadat zijn auto doelbewust was aangereden, vond hij een racistische spotprent onder zijn ruitenwisser. Vermoedelijk gaat het om dezelfde daders. Khadar V., een Gentse Somaliër die liever niet met zijn volledige naam in de krant wil uit schrik voor represailles, zit in zak en as. Op 5 augustus stond hij nietsvermoedend naast zijn auto met een vriend te babbelen toen twee mannen kwamen aanrijden. “Ze waren dronken en scholden me uit”, vertelt hij. “Ik heb er niet op gereageerd in de hoop dat ze vanzelf zouden weggaan. Zonder succes. Ze bleven me pesten en hebben uiteindelijk mijn auto gereden. Pas daarna zijn ze weggegaan. Heel de achterkant is kapot.” Woensdagochtend vond Khadar dan een racistische spotprent onder zijn ruitenwisser. Op de prent worden kleurlingen vergeleken met apen. Het gaat om dezelfde afbeelding die een agent van het Gentse politiekorps drie jaar geleden heeft gedeeld op sociale media. Die man moest daarop voor de rechtbank verschijnen omdat hij zou aanzetten tot rassenhaat en discriminatie, maar werd vrijgesproken. Buurt gechoqueerd “Heel de buurt is gechoqueerd door wat er is gebeurd”, zegt Gaia Blomme, een Gentse leerkracht bij wie Khadar sinds een jaar inwoont. “Khadar werkt in de Kringwinkel, spreekt al een mondje Nederlands en doet geen vlieg kwaad. Hij is heel schuw en verlegen. Dit heeft hij echt niet verdiend.” Voorlopig blijven de daders onbekend, al vermoeden Khadar en Blomme dat het om buurtbewoners gaat.
</doc>
<doc id="1510" genre="news" gender="F">
Oplichters betaalden met valse biljetten op dorpskermis: nu zijn scouts en Chiro plots 400 euro armer
Harelbeke -  De scouts en Chiro van Stasegem zien 400 euro van de opbrengst van hun feestweekend verloren gaan: toen ze hun inkomsten naar de bank brachten, bleken er acht valse biljetten van vijftig euro bij te zitten. Voor hun Fancy Fair nemen de scouts en gidsen van Deerlijk nu extra maatregelen.  De scouts en Chiro van Stasegem zien 400 euro van de opbrengst van hun feestweekend verloren gaan: toen ze hun inkomsten naar de bank brachten, bleken er acht valse biljetten van vijftig euro bij te zitten. Voor hun Fancy Fair nemen de scouts en gidsen van Deerlijk nu extra maatregelen. Sinds jaren organiseren de scouts en Chiro van Stasegem samen een feestweekend tijdens Stasegem Kermis. Ook dit jaar was dat gezamenlijke evenement een succes, mét een mooie opbrengst. Die slonk echter toen de organisatoren het geld naar de bank brachten. “Acht biljetten van 50 euro bleken vals te zijn”, zegt organisator Thomas Guillemyn. De jeugbewegingen zien zo 400 euro verloren gaan. Geld dat ze zouden gebruiken voor de organisatie van activiteiten voor hun leden. “Ons feestweekend eindigt zo met een serieuze domper. Het is de eerste keer dat we dit meemaken. Zelfs op onze vele fuiven maakten we dit nog nooit mee.” Aangifte bij politie De jongeren komen bewust met het slechte nieuws naar buiten. Zo willen ze collega-organisatoren waarschuwen. “Dit weekend is er de Fancy Fair in Deerlijk, en volgend weekend het kermisweekend in Harelbeke”, zegt Guillemyn. “We willen alle deelnemende verenigingen en handelaars bij deze aanraden om extra waakzaam te zijn.” De Chiro en scouts deden ondertussen aangifte bij de politie, al verwachten ze niet dat ze hun zuurverdiende geld ooit terugzien. “We hopen wel dat we op deze manier daders afschrikken zodat ze hun vals geld niet meer besteden hier in de buurt”, zegt Thomas Guillemyn nog. De valse bankbiljetten lijken bijzonder goed op de echte briefjes van 50 euro. Het grootste verschil is dat het watermerk links gedrukt is én dat dat merkteken al zichtbaar is zonder dat je het onder een lichtbron houdt. Slechte bedoelingen Voor de Fancy Fair nemen de organisatoren dit weekend maatregelen om te voorkomen dat ze met hetzelfde probleem geconfronteerd worden. “Wat die maatregelen zijn, zeggen we niet”, aldus organisator Oole Ryckoort van Scouts en Gidsen Deerlijk. “Zo willen ze voorkomen dat mensen met slechte bedoelingen zich al te goed kunnen voorbereiden.”
</doc>
<doc id="1512" genre="news" gender="F">
Gaan winkelen in dit winkelcentrum, kan straks eindelijk met minder risico
Waregem -  Omdat de situatie op de N43 gevaarlijker is geworden sinds de uitbreiding van het grote winkelcentrum Europoint, gaat het stadsbestuur nu maatregelen nemen. Er komen aanpassingen die het voetgangers en fietsers mogelijk moeten maken de site veilig te bereiken.  Omdat de situatie op de N43 gevaarlijker is geworden sinds de uitbreiding van het grote winkelcentrum Europoint, gaat het stadsbestuur nu maatregelen nemen. Er komen aanpassingen die het voetgangers en fietsers mogelijk moeten maken de site veilig te bereiken. Wie naar Europoint en de omliggende winkels langs de N43 gaat, moet risico’s nemen. Als voetganger baan je je een weg tussen het drukke verkeer op de gewestweg, als autobestuurder is het geen evidentie om het terrein veilig op en af te rijden. “Sinds de groei van de winkel en de komst van enkele nieuwe zaken is het zeer gevaarlijk geworden op de N43”, zegt gemeenteraadslid Mario Verhellen (SP.A) die de situatie aankaartte op de jongste zitting van de gemeenteraad.
</doc>
<doc id="1518" genre="news" gender="F">
De rechterhand van Raf Simons
Ze zou in Tokio kunnen wonen, maar voorlopig pendelt Bianca Quets-Luzi (41) tussen New York en Antwerpen: de twee plekken waar ze topontwerper Raf Simons met raad en daad bijstaat. De Genkse met Italiaanse roots zag een loopbaan in de politiek wel zitten, maar de mode riep. “Ik was een wereldverbeteraar, maar nu voel ik me vooral een probleemoplosser.” “Sorry voor het wachten. Zin in iets fris? Of zoeken we meteen een terrasje in de schaduw op?” Bianca Quets-Luzi laat er geen gras over groeien. Op deze zoveelste warme dag in juli is het ook in het hoofdkwartier van Raf Simons in Antwerpen zoeken naar verkoeling. Van vakantiemodus is nog geen sprake, de modeshow van Rafs eigen herencollectie in Parijs is net achter de rug en vanmorgen zijn de ontwerpen terug op kantoor beland.
</doc>
<doc id="1531" genre="news" gender="F">
Landbouwminister Schouten wil duurzamere landbouw
In haar langverwachte toekomstvisie op de landbouw in Nederland pleit Schouten voor kringlooplandbouw. De situatie zoals die nu is noemt ze „onhoudbaar”. De landbouw in Nederland moet minder milieubelastend worden, beter gebruik maken van grondstoffen en natuur op landbouwgronden moet rijker en veelzijdiger worden.
</doc>
<doc id="1535" genre="news" gender="F">
Helpt Opglabbeekse kooi wasbeer die Maastricht opschrikt te vangen?
De wasbeer die de voorbije dagen in Maastricht gespot is en zelfs al een inwoonster heeft gebeten, is nog niet gevonden. “Maar dat is ook niet zo eenvoudig”, zegt Marian van Keulen, manager bij de Dierenambulance Zuid-Limburg. Ze heeft groen licht gekregen van de Nederlandse gemeente en de provincie om een vangkooi uit te zetten voor het dier “Hier moest speciaal een vergunning voor worden aangevraagd dus de voorbereidingen nemen wat tijd in beslag.” De vangkooi heeft Marian van Keulen opgehaald in het Natuuropvangcentrum in Opglabbeek. “Om een wasbeer te kunnen vangen moet je een flinke, stevige kooi hebben anders bijt het beestje de kooi zo stuk.” De kooi wordt nu uitgezet aan de oostkant van de Maas. “Het is een hele toestand, we hebben nog maar weinig ervaring met het vangen van wasberen.
</doc>
<doc id="1549" genre="news" gender="F">
Zo veel kennis van het lichaam, en toch onderuit
Burn-out Je zou denken dat medisch personeel de symptomen van stress feilloos herkent. Maar zolang de bedrijfscultuur er niet naar is, zullen óók zij niet snel aan de bel trekken. Het was allemaal veel te veel. Eind 2016 verhuisde chirurg Hidde Kroon (40) naar Australië. Hij en zijn vrouw, ook medisch specialist, hadden daar een aanstelling gekregen. Zijn vrouw was net bevallen van hun tweede kind. Kroon had drie maanden eerder een hartklepoperatie ondergaan en was lichamelijk fit verklaard. Hij liep de vijf kilometer weer bovengemiddeld snel. Niks aan de hand. Ready to go .
</doc>
<doc id="1554" genre="news" gender="F">
Nederland zakt door het droge veen
Veengrond  Venen kunnen prachtige natte natuurgebieden zijn waar bijzondere plant- en diersoorten groeien. In Nederland zijn bijna alle veengebieden drooggelegd, met inklinking en hoge CO 2 -uitstoot als gevolg. Vernatten stopt de daling. Dat levert niet alleen natuur op, ook geld. Minstens 15.000 vierkante kilometer van Nederland (meer dan een derde van het totaal oppervlak) was eertijds veengebied. Zo’n 95 procent is inmiddels drooggelegd. Dat gebeurde gedeeltelijk al in de Middeleeuwen om er steden op te bouwen, gedeeltelijk pas na de Tweede Wereldoorlog om er landbouw op te kunnen bedrijven.
</doc>
<doc id="1555" genre="news" gender="F">
Ook de diep gelegen koralen warmen op en verbleken
Zeebiologie Er was tot nu toe hoop dat opwellend koud water diepgelegen koralen zou beschermen. Ten onrechte. Zelfs de diepere delen van het Australische Groot Barrièrerif ondervinden schade van het opwarmende zeewater. Dat schrijft een internationaal onderzoeksteam deze week in het tijdschrift Nature Communications .
</doc>
<doc id="1556" genre="news" gender="F">
‘Een grote rust, daar zorgen die beelden voor’
Mijn favoriet Waarom heeft u dit kunstwerk gekocht? Deze week: Een beeld ‘Een jaar of wat geleden zijn wij verhuisd, van de stad naar een dorp. Vanaf dat moment kwamen mijn vrouw en ik op weg naar ons werk elke dag langs een huis dat wel een galerie leek: de tuin en de kamer stonden vol beelden, het was een en al keramiek. Toen we daar uit nieuwsgierigheid een keer aanbelden bleek het geen galerie, maar een woonhuis. Van de man die er woonde heb ik nog pedagogiekles gehad, toen ik op de pedagogische academie zat.
</doc>
<doc id="1560" genre="news" gender="F">
Met programma voor twee legislaturen gaat CD&V voor zelfstandig Lendelede
Lendelede - Het CD&V van burgemeester Carine Dewaele heeft een programma gemaakt voor twaalf jaar, niet voor één maar voor twee legislaturen dus. "Een engagement op lange termijn zodat Lendelede een zelfstandige gemeente kan blijven." In Lendelede heeft CD&V de volstrekte meerderheid. Volgens de oppositiepartijen is één partij aan de macht slecht en zou een coalitie veel beter zijn. Voorzitter Nik Messely vindt die kritiek onterecht. "Het is heel vreemd dat ons beleid nu wordt afgekraakt. De afgelopen zes jaar werd er tijdens de gemeenteraden vanuit de oppositie weinig of niets ingebracht. Tijdens de stemmingen waren er hooguit enkele onthoudingen voor financiën, zelfs geen neen stemmen." CD&V maakte een programma voor twaalf jaar. "Met ons project 2030 Lendelede kiezen we voor een duidelijke toekomst. Onze gemeente en alle inwoners verdienen een duidelijke boodschap", zegt campagneleider Vincent Kint. "We gaan voor een zelfstandig Lendelede en dus niet voor een fusie. Dat Lendelede leeft en mensen hier graag wonen is dankzij het sociaal beleid dat we voeren en verder willen zetten." Het programma '2030 Lendelede' bestaat uit zes grote thema's, waarvan veiligheid één van de grootste prioriteiten blijft. "We zijn een veilige gemeente maar we moeten inspanningen blijven leveren om dat ook te blijven, zo moet er verder werk gemaakt worden van het cameraschild", zegt lijsttrekker Carine Dewaele die al sinds 2012 burgemeester is. Naast de veiligheid is ook wonen een belangrijke prioriteit. "We willen woonprojecten voor iedereen, een voorbeeld daarvan is het woonproject Bergkapel. Er komen verschillende wooningen, waaronder ook sociale huurwoningen", zeggen schepen Pedro Ketels en OCMW-voorzitter Rita Lammertyn die de top drie vervolledigen. Verder wil meerderheidspartij CD&V onder meer verder werk maken om Hoeve Vercaemer in het Patrijzenbos om te vormen tot een groene ontmoetingsplaats voor verenigingen, scholen, jeugdbewegingen,.. Ook wordt er geijverd voor een dagcentrum in samenwerking met woonzorgcentrum Aksent. In het totaal bestaat de CD&V-lijst uit twaalf ervaren politici en vijf nieuwkomers. Na de top drie volgen schepen Bernard Fonteyne, raadslid Nico Parmentier, schepen Rudy Rommens en schepen Jan Viaene. Op acht staat opvoedster Tine Desmet, gevolgd door gemeente- en OCMW-raadslid Ann Malysse. De vijf debutanten volgen elkaar op. Liese Decroubele (27) staat tiende, gevolgd door KLJ-leidster Sofie Jonckheere (21), inwijkeling Yorick Depaepe (34) heeft de twaalfde plaats en student en voetballer Daan Mostaert (19) staat dertiende. Landbouwer Krist Vanoverberghe (50) staat op de veertiende plaats. Raadslid Ann Lammertyn staat vijftiende en Bruno Vanoverbeke, voorzitter Beweging.net en OCMW-raadslid, staat op de zestiende plaats. Lijstduwer is Claudine Rogiers, ex-OCMW-voorzitter.
</doc>
<doc id="1574" genre="news" gender="F">
Waarom we tegen beter weten in vreemdgaan
Iedereen doet weleens onbegrijpelijke dingen. In naam van de liefde bijvoorbeeld. En dat heeft alles te maken met het reptiel in je brein. Kun je het beteugelen als het te vaak de overhand krijgt? Een kantoorliefde starten, fastfood eten, parkeren op een plaats voor andersvaliden... We doen allemaal weleens iets waarvan we rationeel weten dat het geen goed idee is. Maar waarom doen we het dan? Arts en statisticus Luc Swinnen biedt antwoorden in zijn nieuwste boek Waarom wij vreemdgaan en parachute springen. Hij baseert zich op een breinmodel van de Amerikaanse neurowetenschapper Paul MacLean uit de jaren 50 van de vorige eeuw. "Dat vereenvoudigde model blijft erg bruikbaar om menselijk gedrag op een toegankelijke manier te verklaren én te wijzigen", vertelt Swinnen.
</doc>
<doc id="1575" genre="news" gender="F">
Autismevriendelijk communiceren: helder is niet simplistisch
Kinderen met autisme hebben baat bij een heldere communicatie, maar dat betekent niet dat je in simplistische taal met hen moet spreken. "Zorg ervoor dat je volledige en eenduidige boodschappen geeft." Ruim de helft van de kinderen met autisme is gemiddeld tot hoogbegaafd. Velen van hen maken een normale taalontwikkeling door, maar toch hebben ze allemaal in meer of mindere mate moeilijkheden op het vlak van sociale communicatie en interactie. Kinder- en jeugdpsychiater Jean Steyaert, coördinator van het Expertisecentrum Autisme van het UPC KU Leuven, verduidelijkt dat met een praktijkvoorbeeld. "Een erg taalvaardig, hoogbegaafd meisje draagt moeiteloos gedichten voor in de klas, maar worstelt met een eenvoudige opdracht als 'kom mannen, we nemen ons boek'. Want ze vraagt zich af: wie zijn 'mannen' - alleen de jongens? Welk boek is 'ons' boek, want we hebben toch geen gemeenschappelijk boek? En om welk boek, voor welk vak, gaat het? Terwijl de andere jongens en meisjes ieder hun eigen wiskundeboek nemen, omdat ze na de pauze gewoonlijk met wiskunde starten.
</doc>
<doc id="1582" genre="news" gender="F">
Vis op Baskische wijze
Janneke kookt Een gerecht met onder andere witvis en wittewijnazijn, zoals je het in de Baskische Txoko’s zou kunnen vinden. Terwijl in Spanje de Vuelta wordt gereden, heb ik besloten om hier een virtuele, culinaire mini-vuelta te houden. Zonder fiets, maar gewapend met mes en vork verkennen we deze maand een aantal Spaanse streken. Vorige week waren we in Andalusië. Deze week steken we in een keer door naar het Baskenland. Dat je daar goed kunt eten is zacht uitgedrukt. De regio kent de hoogste concentratie aan Michelinsterren per hoofd van de bevolking en is daarmee een mekka voor gastronauten.
</doc>
<doc id="1596" genre="news" gender="F">
Iman: 'Immigrant in Zweedse probleemwijk blijft vaak buitenstaander'
Het Zweedse vluchtelingen- en immigratiebeleid is een heet hangijzer in de aanloop naar de parlementsverkiezingen van zondag. Jarenlang was het vluchtelingenbeleid ruimhartig. De Zweden zagen zichzelf als humanitaire grootmacht: een klein, welvarend land dat altijd klaar staat voor mensen in nood. De afgelopen tien jaar ving Zweden, met 10 miljoen inwoners, in verhouding veruit het meest vluchtelingen van heel Europa op. Maar de onvrede over dit ruimhartige beleid is de afgelopen jaren sterk gegroeid en de anti-immigratiepartij Zweden-Democraten staat voor een grote verkiezingszege. De Zweden-Democraten kunnen morgen de tweede partij worden. Vluchtelingen en immigranten zijn onderwerp van een fel debat. Het aantal Zweedse immigrantenwijken met bendecriminaliteit, werkloosheid en sociale problemen is de afgelopen jaren toegenomen. Veel van deze wijken werden in de jaren 60 gebouwd. in het kader van het sociaaldemocratische Miljoenenprogramma. De overheid wilde destijds in tien jaar tijd een miljoen goedkope huurwoningen in voorsteden uit de grond stampen om de woningnood te verminderen. Later trokken vluchtelingen en immigranten in de betonnen flats en werden de wijken eilandjes, afgezonderd van de rest van de Zweedse samenleving. De 26-jarige Iman Hussein woont in de 'Arabierenwijk' in de stad Växjö, Zuid-Zweden. Het is een probleemwijk, waar een kleine kern van criminelen geregeld het nieuws haalt door autobranden, bendecriminaliteit en wapengeweld. Over de andere bewoners in deze wijken hoor je zelden. Ze zijn in Zweden onzichtbaar en onhoorbaar. Iman Hussein wil daar verandering in brengen. Als één van de weinige buurtbewoners studeert ze aan de universiteit. Dit is haar verhaal:
</doc>
<doc id="1598" genre="news" gender="F">
Amsterdam, de gevangene van haar eigen vrijheidsidee
‘Sorry, mag ik u iets vragen?” Een Amerikaanse hield mij staande. Ik stapte af. „Waar is de dichtstbijzijnde coffeeshop?” Ik keek het Rokin af en probeerde mij een coffeeshop voor de geest te halen. Dat viel niet mee. „Die zijn overal”, zei ik, waar de vrouw weinig aan had. „Maar waar precies weet ik niet, ik rook niet.”
</doc>
<doc id="1599" genre="news" gender="F">
’Schooljeugd moet meer bewegen’
Amsterdam - Om kinderen in ons land te laten meer te laten bewegen en hen gezonder en beweegvaardiger te maken, is het niet voldoende om het aantal gymlessen van twee naar drie uur te verlengen. Niet alleen het onderwijs, maar de hele samenleving moet zijn best voor meer beweging van de Nederlandse jeugd doen. Dat stellen de PO-Raad en Vereniging Hogescholen, die de basisscholen en de lerarenopleidingen vertegenwoordigen in een brief aan de Tweede Kamer. Maandag wordt in een rondetafelgesprek een wetsvoorstel van de SP besproken waarin wordt voorgesteld om alle basisscholen te verplichten ieder kind wekelijks drie lesuren bewegingsonderwijs te geven door een vakleerkracht -een daarvoor opgeleide gymjuf of -meester. De PO-raad en de Vereniging Hogescholen vinden dat men zich niet moet blindstaren op het effect van meer lesuren door uitsluitend vakleerkrachten. Bovendien zijn er praktische bezwaren. Anko van Hoepen, vicevoorzitter van de PO-Raad: „Zo zijn er onvoldoende gymzalen beschikbaar, moeten kinderen soms ver reizen naar een gymles wat veel tijd kost en ten koste gaat van andere vakken. In dunbevolkte gebieden kunnen scholen bovendien niet altijd een vakleerkracht vinden. Ook groepsleerkrachten met een brede bevoegdheid kunnen goede gymlessen geven.” Maandag wordt tevens het advies ’Plezier in bewegen’ gepresenteerd. Drie raden, de Nederlands Sportraad (NLsportraad), de Onderwijsraad en de Raad voor Volksgezondheid en Samenleving (RVS) hebben de handen inéén geslagen naar aanleiding van de vele onderzoeksresultaten en praktijksignalen die wijzen op een afname van sport en bewegen onder de schoolgaande jeugd. „Dit heeft verregaande gevolgen: niet alleen voor de gezondheid van de kinderen en jongeren, maar ook voor hun kansen in het onderwijs.” De raden maken maandag bekend wat er van scholen mag worden verwacht op het gebied van sport en bewegen en wat daar voor nodig is. Eén op de zeven kinderen in ons land is te zwaar. De organisatie Jongeren op gezond gewicht (JOGG) richt zich sinds enkele jaren op door de PO-raad en de Vereniging Hogescholen gewilde ’maatschappelijke betrokkenheid’. Buurt, scholen, bedrijven, gemeenten, kinderen en ouders werken daar samen aan een gezondere jeugd. Het werpt vruchten af, maar het gaat langzaam. Bijna 140 gemeenten en 1306 sportverenigingen nemen deel aan JOGG en bij 24 gemeenten is sprake van daling van overgewicht.
</doc>
<doc id="1600" genre="news" gender="F">
‘Probeer God eens te zien als een virtuele realiteit’
Bredaphoto festival Overgave aan God of aan algoritmes, in wezen maakt het niet veel uit, wil Geert van Kesteren laten zien in zijn video-installatie The Believers , te zien tijdens Bredaphoto deze maand. ‘Een gelovige geeft zijn autonomie over aan een hogere macht. Die macht beslist voor jou hoe je moet denken en hoe je je dient te gedragen. Is de manier waarop wij, seculiere westerlingen, met onze techniek omgaan, niet exact hetzelfde? We voeden onze mobiele telefoons en onze computers met data en offeren daarbij net zo goed onze autonomie, onze privacy op.”
</doc>
<doc id="1601" genre="news" gender="F">
Griekenland wil af van pensioenafspraken met Europa
De Griekse premier Tsipras wil met de Europese partners overleg over de nieuwe korting op de pensioenen, die volgens afspraak per 1 januari 2019 moet ingaan. Volgens Tsipras is die maatregel niet nodig gezien de financiële situatie in het land. De premier wees er in een toespraak op dat er overschotten zijn op de begroting en dat de tekorten op de betalingsbalans zijn weggewerkt. "We zullen onze berekeningen presenteren bij de besprekingen over de begroting van 2019, zoals met alle andere eurozonelanden gebeurt." Tsipras sprak bij de opening van de jaarlijkse internationale handelsbeurs in de noordelijke stad Thessaloniki. Daarin presenteerde hij het economische beleid van de komende jaren. Hij kondigde verder een groot aantal lastenverlichtingen aan. Het opnieuw korten van de pensioenen ligt uiterst gevoelig voor Tsipras' linkse regeringspartij Syriza. Gedurende de vele harde saneringsronden van de laatste jaren zijn de pensioenen gehalveerd. Verschillende kabinetsleden hebben zich tegen een nieuwe bezuiniging uitgesproken. Maar die is wel eerder afgesproken met de Europese partners, voordat vorige maand een eind kwam aan het leenprogramma voor Griekenland. Tsipras sprak uitgebreid over het feit dat Griekenland nu weer op eigen benen staat. "Dat was niet een gelopen koers. Drie jaar lang en bijna elke dag waren er weinigen die geloofden dat we het voor elkaar zouden krijgen." Maar, zei hij, er is een eind gekomen aan de vicieuze cirkel, en de Griekse economie is gestabiliseerd. "Er is weer economische groei na negen jaar, de werkloosheid is gedaald van 27 naar 19,1 procent, en er zijn 300.000 arbeidsplaatsen gecreëerd." Volgens de premier heeft de Griekse bevolking, en vooral diegenen die het zwaarst zijn getroffen, recht op verlichting, en moeten onrechtvaardigheden worden hersteld. Hij kondigde onder meer belastingverlichtingen aan. De onroerendgoedbelasting voor een groot deel van de bevolking zal de komende twee jaar worden gehalveerd. De belasting voor bedrijven gaat komend jaar van 29 naar 25 procent. En de belasting voor de laagste inkomensgroepen gaat omlaag. Verder kondigde Tsipras aan dat het hoogste btw-tarief in 2021 van 24 naar 22 procent gaat. Ook de sociale premies gaan het komend jaar omlaag, met name voor de vrije beroepen en de boeren. Hij beloofde verder verhoging van het minimumloon, huursubsidie voor lage inkomensgroepen en verbetering van de thuishulp voor bejaarden en gehandicapten. Terwijl Tsipras zijn toespraak hield, probeerden demonstranten het congresgebouw te bereiken. Het ging voornamelijk om mensen die protesteerden tegen de overeenkomst die Athene onlangs sloot met Skopje over een nieuwe naam voor het buurland Macedonië. Politie gebruikte traangas om hen tegen te houden. Rond het gebouw en in de hele stad waren ruim 5000 politiemensen op de been om verschillende groepen demonstranten in het gareel te houden.
</doc>
<doc id="1602" genre="news" gender="F">
Vrachtwagenchauffeurs bezorgen mensen met beperking een avontuurlijke tocht door de Noorderkempen
Elk jaar in september organiseert de plaatselijke afdeling van KVG (Katholieke Vereniging voor Gehandicapten) een happening voor alle mensen met een beperking uit de wijde omgeving. De opbrengst hiervan wordt besteed aan een aangepaste vakantie voor mindervalide of een daguitstap met een aangepaste liftbus.
</doc>
<doc id="1603" genre="news" gender="F">
Zo werkt je gestresste brein
Neurowetenschap Een beetje spanning hoort erbij, maar chronische stress kan het brein ernstig ontregelen. Het lukt dan niet meer om de stresshormonen naar het rustniveau terug te schroeven. Snibbig reageren op opmerkingen van goedbedoelende collega’s. Aan het einde van een ochtend compleet andere dingen hebben gedaan dan je van plan was. Die belangrijke afspraak straal vergeten. Een onbedaarlijke huilbui – of blinde woede – wanneer iemand op straat je scheldend afsnijdt. Het overkomt ons allemaal wel eens. Maar wie hier vaak last van heeft, kan dat maar beter zien als een waarschuwing van zijn brein. Er staat al te lang te veel druk op de ketel. Er moeten dingen veranderen.
</doc>
<doc id="1604" genre="news" gender="F">
Het linkse land  waar het zo goed leek te gaan
Zweden  Het van oudsher linkse Zweden wacht bij de verkiezingen van zondag een ruk naar rechts. Economisch gaat het goed, maar er is veel onvrede over de migratie. „Mensen leven hier geïsoleerd.” De 25-jarige Maria Öhström weet nog niet wat haar moeder zondag gaat stemmen. Er zijn dan landelijke, regionale en lokale verkiezingen in Zweden, en Ohström is een van de linkse kandidaten in Norrköping, een stad ten zuidwesten van Stockholm. Steeds meer sociaal-democraten lopen hier over naar de radicaal rechtse Zweden-Democraten, zo ook haar moeder. Of maakt ze voor haar dochter een uitzondering? „Ik durf het haar niet te vragen.”
</doc>
<doc id="1605" genre="news" gender="F">
Griekse stad groeit uit tot een van de meest vooruitstrevende smart cities ter wereld
Een van de meest geavanceerde smart cities ter wereld bevindt zich opvallend genoeg in Griekenland. In Trikala, een stad met zo’n 82.000 inwoners, maken parkeerplaatsen plaats voor busstroken voor zelfrijdend openbaar vervoer en worden verkeerslichten technisch gemonitord om elektriciteitskosten te besparen. De bewoners van Trikala leven vandaag al in de toekomst. Trikala is een relatief kleine stad in het noorden van Griekenland, in het midden van een vruchtbare landbouwstreek. Ook al woedt de crisis al jaren in het land, Trikala heeft zich in korte tijd kunnen ontwikkelen tot een voorbeeld als smart city: een stad waar informatietechnologie en het ‘Internet of Things’ worden gebruikt om de stad te beheren en te besturen. In 2014 werd Dimitris Papastergiou burgemeester van Trikala.
</doc>
<doc id="1606" genre="news" gender="F">
Drijvende vuilniskar gaat strijd aan met plasticsoep
Vandaag gaat ‘The Ocean Clean-Up’ van start, een soort schoonmaaktoestel dat op een bepaalde plek in de Stille Oceaan drijvende plastics moet ruimen. Het is een experiment van de jonge Nederlander Boyan Slat, die vele miljoenen heeft kunnen ophalen om zijn project te financieren – want wie wil er nu niets doen aan het afvalprobleem in zee? “Nochtans is er ook terechte kritiek”, klinkt het bij experts. Eigenlijk is het een vrij simpel idee: een u-vormige buis van 600 meter lang met tot op 3 meter diepte een soort schort. De ‘stofzuiger’ beweegt zich door de stroming door het water en vangt daardoor al het plastic op dat op zijn pad komt. Het begint vandaag met één plasticvanger, maar de bedoeling is dat er tegen 2020 wereldwijd minstens zestig in de oceanen zullen liggen.
</doc>
<doc id="1607" genre="news" gender="F">
Nu te bezoeken: deze gloednieuwe bibliotheek is een van de grootste van het land
Gent -  Terwijl de Gentse Boekentoren nog in de steigers staat, is aan de overkant van de straat, in de Rozier, de nieuwe bibliotheek van de faculteit Letteren en Wijsbegeerte geopend. Studenten kunnen er neuzen in 700.000 boeken. Zondag, op Open Monumentendag, kan iedereen hem bezoeken.  Terwijl de Gentse Boekentoren nog in de steigers staat, is aan de overkant van de straat, in de Rozier, de nieuwe bibliotheek van de faculteit Letteren en Wijsbegeerte geopend. Studenten kunnen er neuzen in 700.000 boeken. Zondag, op Open Monumentendag, kan iedereen hem bezoeken. De Rozier herademt. Wat vroeger een allegaartje van koterijen en een vervallen binnentuin met woekerend onkruid was, is nu een prachtige faculteitsbibliotheek voor de studenten van de Letteren en Wijsbegeerte geworden. De blikvanger is het atrium, een zwevend platform onder een glazen dak. “We hebben tien jaar aan deze bieb gebouwd”, zegt faculteitsbibliothecaris Paul Buschmann. “Hiervoor stonden alle collecties verspreid over liefst 222 verschillende locaties. Elke had andere openingsuren en reglementen. Onhoudbaar. Nu hebben we rust.” Grote broer Met dertien kilometer aan legplanken is de bieb meteen een van de grootste van België. Vorig jaar kreeg ze meer dan 240.000 bezoekers en die waren goed voor de helft van alle uitleningen aan de UGent. De bibliotheek hoeft dus niet onder te doen voor ‘grote broer’ aan de overkant, de Boekentoren. “Bovendien hebben we hier 1.000 zitplaatsen”, aldus Buschmann. “Studenten hoeven dus niet meer per se naar De Krook of de Boekentoren om te studeren.” Nu zondag, tijdens Open Monumentendag, is de bieb toegankelijk voor het grote publiek. ­www.openmonumentendag.be
</doc>
<doc id="1608" genre="news" gender="F">
BINNENKIJKEN. Zo is het wonen in een huis van Léon Stynen
2018 is het jaar van Léon Stynen (1899-1990), de architect die in Antwerpen mee het modernisme op de kaart zette en als eerste aan de slag ging met betonstructuren. Daarmee kon hij de huizen die hij tekende zo indelen dat ze tegemoetkwamen aan de leef- en werkgewoonten van de bewoners. Sabine en Ruud hebben het geluk om in zo’n Stynenhuis te wonen. “We ervaren nog elke dag de ruimtelijkheid, het licht en het comfort, zoals de architect het tachtig jaar geleden bedoeld heeft.” Op Open Monumentendag, zondag 9 september, zet Antwerpen Léon Stynen in de kijker. Toen Sabine en Ruud het pand in 2013 kochten, waren ze niet echt vertrouwd met het werk van Léon Stynen. Sabine: “In deze straat waarin vooral klassieke herenhuizen zijn gebouwd, sprong de moderne gevel in gele baksteen er meteen uit.
</doc>
<doc id="1609" genre="news" gender="F">
Premier Abchazië omgekomen bij verkeersongeluk
Gennadi Gagoelia reed in een autocolonne met hoogwaardigheidsbekleders, onder wie de president. Een tegenligger botste op het voertuig van de politicus. De premier van de niet-erkende republiek Abchazië, in het noordwesten van Georgië, is zaterdagavond omgekomen bij een verkeersongeluk. Gennadi Gagoelia reed na een bezoek aan Syrië van het vliegveld in een autocolonne met hoogwaardigheidsbekleders, onder wie de president. Een tegenligger botste op het voertuig van de politicus. Dat meldt persbureau TASS.
</doc>
<doc id="1610" genre="news" gender="F">
Reinbert de Leeuw krijgt oeuvreprijs Prins Bernhard Cultuurfonds
De dirigent en componist wordt geëerd vanwege zijn ‘grote verdienste’ voor eigentijdse muziek in binnen- en buitenland. “Hij is een baanbreker en voorvechter voor nieuwe muziek.” Dirigent, pianist en componist Reinbert de Leeuw ontvangt dit jaar de Prins Bernhard Cultuurfonds Prijs , een oeuvreprijs van 150.000 euro. Hij kreeg dat zaterdagavond te horen tijdens een concert ter ere van zijn tachtigste verjaardag in het Amsterdamse Muziekgebouw aan ’t IJ. De prijs wordt eind november aan hem uitgereikt.
</doc>
<doc id="1611" genre="news" gender="F">
Meeste Nedcar-werknemers komen verplicht overwerken op zaterdag
Het merendeel van de Nedcar-medewerkers dat gevraagd werd zaterdag vier uur over te werken is komen werken. Dat overwerk was volgens het bedrijf in het Nederlands Limburgse Born nodig om de achterstanden weg te werken die waren ontstaan door eerdere stakingen en vakanties. Eerder riepen vakbonden op om ook zaterdag weer te gaan staken. Woordvoerder Miel Timmers van Nedcar schat echter dat er zo’n 85 procent van de opgeroepen 3000 productiemedewerkers is komen werken. “Dat betekent dat de productie gewoon door kon gaan maar dat hier en daar een lijn tijdelijk stop werd gezet.” Onderhandelingen Hans Wijers van FNV liet weten deze week van zeker 500 medewerkers te hebben vernomen dat ze zaterdag niet zouden gaan werken. De cao-onderhandelingen hebben volgens hem te weinig opgeleverd. Zo moet er bijvoorbeeld meer loon bij en moet extra geld in het pensioen gestopt worden. “Wij kunnen ons niet veroorloven deze klant, en daarmee de bestaanszekerheid voor meer dan zevenduizend gezinnen, kwijt te raken”, schreef Nedcar-topman Paul van Vuuren. BMW zou consequenties verbinden aan de door de stakingen afgenomen betrouwbaarheid. Vakbondsman Wijers is daar niet van onder de indruk. “De soep wordt meestal niet zo heet gegeten als hij wordt opgediend.” Volgens hem is Nedcar nu aan zet om de werknemers tegemoet te komen met een loonsverhoging.
</doc>
<doc id="1612" genre="news" gender="F">
Zwanger van een tweeling? Ga zeker niet voor 3 eten
Wat maakt een zwangerschap zwaarder en complexer als je 2 kindjes verwacht? En waarom verdienen ook die een aangepaste medische opvolging? Als je een tweeling verwacht, wordt je lichaam sterker op de proef gesteld dan bij een eenlingzwangerschap. Zo kun je in de eerste 14 tot 16 weken sneller en meer last hebben van de typische misselijkheid en vermoeidheid, omdat je meer zwangerschapshormonen produceert. Je komt ook meer bij: met een gezond startgewicht win je zo'n 12 tot 18 kilogram, tegenover 11 tot 15 kilogram bij een eenling. De extra kilo's beginnen meestal vanaf 28 weken hun tol te eisen: de foetussen wegen dan samen zo'n 2,5 kilogram. Vermoeidheid, bekkenlast en rugpijn kunnen je parten gaan spelen.
</doc>
<doc id="1613" genre="news" gender="F">
Jubileumparade Noord-Korea zonder langeafstandsraketten
Tijdens een parade in februari liet Noord-Korea nog ballistische raketten door het centrum van Pyongyang rijden. Nu waren ballonnen en bloemen opgenomen in de wapenschouw Op de militaire jubileumparade in Pyongyang ter ere van het zeventigjarig bestaan van Noord-Korea waren dit jaar geen langeafstandsraketten te aanschouwen. Dat meldt persbureau Reuters zondag. In plaats van het zwaarste geschut zijn er wel ballonnen en bloemen opgenomen in de wapenschouw.
</doc>
<doc id="1614" genre="news" gender="F">
Na aanslag draait Braziliaanse campagne  om ‘martelaar’ Bolsonaro
Na een mesaanval op zijn leven, kan de extreem-rechtse Braziliaanse presidentskandidaat Jair Bolsonaro even geen campagne meer voeren. Toch zal hij electoraal profiteren, voorspellen analisten. De populairste presidentskandidaat in Brazilië, Luiz ‘Lula’ da Silva, zit in de gevangenis en is uitgesloten van deelname. En de nummer 2 in de peilingen, Jair Bolsonaro ligt na een mesaanval in het ziekenhuis en kan voorlopig geen campagne voeren. Over precies vier weken kiezen de Brazilianen een nieuwe president, maar niet eerder in de recente geschiedenis ging een campagne in het land gepaard met zoveel geweld, chaos en onvoorspelbaarheid.
</doc>
<doc id="1615" genre="news" gender="F">
Zweedse anti-immigratiepartij: wij zijn de elephant in the room
Voor het eerst zijn vluchtelingen en immigranten het meest besproken verkiezingsthema in Zweden. Verwacht wordt dat de rechts-populistische partij Zweden Democraten bij de verkiezingen van vandaag de op één-na-grootste, en volgens sommige peilingen zelfs de grootste, partij wordt. De toon van het politieke debat is dit keer ongekend fel voor Zweedse begrippen. Waar andere Europese landen het debat over vluchtelingen al jaren geleden aangingen, bleef het onderwerp in Zweden taboe. Inmiddels is dat veranderd. "Immigranten zijn niet Zweeds en passen niet in Zweden. Natuurlijk krijgen ze daarom geen baan", riep Jimmie Åkesson in het afsluitende debat tussen de partijleiders. Hij gaf aan dat de pogingen om immigranten en vluchtelingen aan het werk te krijgen, daarom nooit zullen aanslaan. Deze bewering zorgde voor een relletje. SVT, de publieke Zweedse omroep, koos ervoor om na het debat de kijkers te laten weten dat de omroep afstand neemt van deze uitspraak. Partijleider Jimmie Åkesson, normaal gesproken een vaak geziene spreker bij de SVT, boycot nu de Zweedse omroep. De verantwoordelijke eindredacteur voor die verkiezingsuitzending is inmiddels vervangen. Bewoners in Zweedse immigratiewijken leven vaak geïsoleerd. Ze zijn onzichtbaar in de samenleving. De 26-jarige Iman Hussein wil daar verandering in brengen. Dit is haar verhaal: De overige politieke partijen hebben eerder met elkaar afgesproken dat ze niet met de Zweden Democraten willen samenwerken. Die overeenkomst bereikt voor hen het tegenovergestelde: de anti-immigratiepartij is sindsdien alleen maar gegroeid. Die boycot wordt heel ver doorgevoerd: onlangs kozen de Zweedse partijleiders bijvoorbeeld om gezamenlijk naar de Gay Pride Parade in Stockholm te gaan. Alleen partijleider Åkesson was niet welkom: op zijn stoel werd een speelgoed-olifant neergezet. Dat zorgde voor een schot in open doel voor de anti-immigratiepartij. "Ja dat klopt helemaal: wij zijn the elephant in the room ", zei Åkesson op een bijeenkomst tegen juichende aanhangers. We zijn heel erg groot en heel erg aanwezig, maar niemand durft over ons te spreken. Dat gaat helemaal veranderen." De Zweden zijn tot op het bot verdeeld over het vluchtelingen- en immigratiebeleid. Zweden heeft jarenlang een zeer ruimhartig vluchtelingenbeleid gevoerd, waarbij permanente verblijfsvergunningen de regel waren. Tijdens de vluchtelingencrisis in 2015 ving het land ruim 160.000 vluchtelingen op. De linkse regering besloot vervolgens om noodwetten aan te nemen, waarbij het vluchtelingen- en immigratiebeleid drastisch werd aangescherpt. Permanente verblijfsvergunningen worden nu nauwelijks meer verstrekt en de gezinshereniging is sterk ingeperkt. Achteraf bleken die aanscherpingen te laat voor de linkse regering: de anti-immigratiepartij bleef groeien en gaat vandaag volgens de verwachtingen één op de vijf stemmen halen. Zweden gaat een politiek instabiele tijd tegemoet. Het is onwaarschijnlijk dat de Zweden Democraten directe regeringsmacht krijgen. In de oppositie kan de partij minderheidsregeringen van zowel rechts als links maken of breken. Het is mogelijk dat de anti-immigratiepartij de gedoogpartij van een rechtse regering zal worden. Een comfortabele positie, waarbij de partij de eer voor successen kan opeisen en afstand van omstreden beslissingen kan nemen. Dat is precies de positie waar de Zweden Democraten al heel lang op hebben gehoopt.
</doc>
<doc id="1616" genre="news" gender="F">
Broekers-Knol keert na verkiezingen niet terug als senaatsvoorzitter
Ankie Broekers-Knol (VVD) zal niet nog een periode voorzitter zijn van de Eerste Kamer. Broekers blijft nog aan tot de Senaatsverkiezingen in mei. Senaatsvoorzitter Ankie Broekers-Knol (VVD) keert na de verkiezingen komend voorjaar niet terug in de Eerste Kamer. Dat bevestigt zij nadat ze bij WNL op Zondag haar vertrek bekendmaakte. Broekers (71) heeft formeel zelf besloten zich niet opnieuw te kandideren voor de lijst van haar partij, maar beëindigt haar politieke carrière niet op eigen initiatief, zegt ze tegen NRC . „Ik had mijn partijvoorzitter (Christianne van der Wal, red.) en fractievoorzitter (Annemarie Jorritsma, red.) verteld dat ik graag nog een paar jaar voorzitter zou willen blijven.” Broekers is in de senaat populair bij zowel coalitie- als oppositiepartijen en is een stabiele factor in de VVD, waar de laatste tijd prominenten in integriteitskwesties verwikkeld raakten. Ze had ook een praktische motivatie om langer door te willen: de griffier, de hoogste ambtenaar van de Eerste Kamer, is net vervangen en het parlement wacht een ingewikkelde verhuizing door de grootscheepse verbouwing van het Binnenhof.
</doc>
<doc id="1617" genre="news" gender="F">
‘Ze zei: mijn kinderen zijn ook van jou, hè’
Bibi Dumon Tak Deze maand krijgt Bibi Dumon Tak de Theo Thijssenprijs voor haar kinderboeken-oeuvre. Nu móét ze verder met dat boek over haar overleden zusje, Saar. ‘Die hele geschiedenis zit me in de weg, het zit mijn andere schrijven in de weg.’ Bibi Dumon Tak schrijft kinderboeken, non-fictie, over koeien en pinguïns en duiven en ijsberen. Na vijf Zilveren Griffels en één Gouden krijgt ze, op 25 september, de Theo Thijssenprijs. Zestigduizend euro. Hoger kun je in Nederland niet stijgen, als kinderboekenschrijver. En nu schrijft ze een boek voor volwassenen, autobiografisch, over de tragedie die ze met haar zusje Saar heeft meegemaakt. En met haar vader en haar zwager.
</doc>
<doc id="1618" genre="news" gender="F">
Alessandro Manzoni  snakte naar familie, je ziet het aan dit huis
Kunst op reis Waar leefden kunstenaars? Op reis naar de plekken waar zij hun stempel drukten. Deze week het huis van Alessandro Manzoni in Milaan . Het huis van Alessandro Manzoni (1785-1873) in hartje Milaan is een museum-woonhuis zoals er zoveel zijn. Casa Manzoni heet het, met een kassa in de gang en de vestibule verbouwd tot shop. Daar zijn bekers te koop, sjaaltjes, dvd’s, ansichtkaarten. Boeken van hem en over hem en een luxueus uitgegeven stripversie in drie talen van Italiës eerste historische roman, hoogtepunt in de wereldliteratuur: I promessi sposi (De verloofden, 1827). Het verhaal van Renzo en Lucia, op de vlucht voor de jaloerse Don Rodrigo. De lezer vlucht mee en leert 17e-eeuws Noord-Italië kennen, van de slappezakkige clerus en de gluiperige adel tot en met de pestepidemie. Grootse opzet, groots gevoel, groots effect.
</doc>
<doc id="1619" genre="news" gender="F">
Veel jeugdig danstalent in Zandhoven bij dansclub Danza
Zaterdagmiddag waren het opendeurdagen, demo's en inschrijvingen nieuwe cursussen voor kleuters en jeugd bij dansclub Danza in sporthal Het Veld. Er wordt reeds gestart met kleuters vanaf 3 jaar.Voor de jeugdig zijn er ook hip-hop, freestyle en andere dansformules. Dansclub Danza heeft al een flink ledenbestand van een 200-tal jeugdleden en 180 volwassenen. Zaterdag 8 september is daar weer een pak jeugdleden bijgekomen, die de smaak van het dansen te pakken hadden.  Frans Sluyts
</doc>
<doc id="1620" genre="news" gender="F">
Er zit muziek in 'hof van de pastoor'
Net als Ludo steken veel vrijwillgers in de keuken de handen uit de mouwen. De jongste helper is Vebe (11, op de foto centraal), die klarinet speelt. Voor het eerst vinden de harmoniefeesten in de heraangelegde tuin van de pastorie plaats. De gemeente plaatste er ook voor het eerst haar nieuw aangekochte fietsenrekken, een nadarafsluiting waarin je een tweewieler kan ‘parkeren’. Vandaag, zondag, is het familiedag op de Harmoniefeesten. Je kan er ook nog de hele dag komen smullen.
</doc>
<doc id="1621" genre="news" gender="F">
Wereldrecordpoging kaarten in woonzorgcentrum Millegem
Zo’n 45 bewoners van WZC Millegem speelden met de kaarten, onder het toeziend oog van Heidi Van Goolen, hoofd van de administratie, die verkleed was als Alice van Alice in Wonderland. Het hele woonzorgcentrum baadde in Alice-sfeer. Omdat het niet mogelijk was een deurwaarder naar alle 90 Armonea-rusthuizen te sturen, komt het wereldrecord spijtig genoeg niet officieel in het Guinness Book of Records.
</doc>
<doc id="1622" genre="news" gender="F">
Capara Sisters: “Antwerpen opende een creatieve wereld voor ons”
Geboren in Sarajevo, opgegroeid in Duitsland, gestudeerd in Antwerpen en daar blijven plakken na hun studies aan de Modeacademie. Olivera en Vera Capara werkten onder meer voor Martin Margiela, Dries Van Noten en Raf Simons voor ze in 2010 hun eigen label opstartten. De Capara Sisters creëren sindsdien vanuit Antwerpen hun avant-gardistische mode. Wij volgden hen op een zomerse dag langs hun favoriete plekken in ’t Stad. We staan hen op te wachten op de grote trappen aan de ingang van Kinepolis. Stipt op tijd zien we twee bijna identieke koersfietsen arriveren met daarop al even identieke dames. Alleen hun haarkleur en outfit zijn verschillend. We gokken juist wanneer we de ene aanspreken met Olivera en de andere met Vera. De toon is meteen gezet en we vleien ons neer op een van de terrassen. Sinds hun komst naar Antwerpen in 1996 is de Kinepolis-bioscoop een plek waar de tweelingzussen heel graag vertoeven.
</doc>
<doc id="1623" genre="news" gender="F">
Na een hersenletsel: 'Ik heb het gevoel dat ik mijn man verloren heb terwijl hij er nog is'
Er verandert veel in het leven van iemand die een hersenletsel oploopt, én in dat van de mensen in zijn omgeving. In eerste instantie ligt de focus vooral op het fysieke herstel. Veranderingen in emoties en gedrag worden vaak pas na langere tijd duidelijk. Je partner krijgt een beroerte. Een broer overleeft een verkeersongeval en loopt een hersenletsel op. Een kind krijgt een harde klap tegen het hoofd. Een van je ouders heeft een hartstilstand, met zuurstoftekort in de hersenen. Als naaste ben je in het begin vooral blij en opgelucht dat hij of zij nog leeft. "Bij zulke acuut ontstane hersenletsels is er initieel vaak vooral aandacht voor de fysieke gevolgen. Dat is logisch en terecht. Maar de impact op het dagelijkse leven is doorgaans groter dan dat.
</doc>
<doc id="1624" genre="news" gender="F">
VN-mensenrechtenchef roept Egypte op 75 doodstraffen in te trekken
Naast 75 doodstraffen heeft de rechtbank in Kaïro heeft zaterdag tijdens een massaveroordeling ruim 600 gevangenisstraffen uitgesproken. De Hoge Commissaris voor de Mensenrechten van de Verenigde Naties, Michelle Bachelet, roept Egypte zondag op de doodstraffen van 75 mensen terug te draaien. Naast de doodsvonnissen heeft de rechtbank in Kaïro zaterdag tijdens een massaveroordeling ruim 600 gevangenisstraffen uitgesproken. Het gaat om deelnemers aan de zitprotesten in 2013, waarbij honderden mensen het leven lieten. Dat meldt persbureau Reuters.
</doc>
<doc id="1625" genre="news" gender="F">
Vietnam - De Loire in Vietnam
Hue is prachtig gelegen aan de welriekende rivier, ook wel Parfum rivier genoemd. De keizers van de Nguyendynastie hadden dat goed gezien. Bergen, een prachtige rivier, een vruchtbare vlakte en de zee op minder dan 15 km afstand. Gisteren bezocht ik de citadel, die gebouwd is volgens het plan van Vauban, en de verboden stad. Tijdens de Amerikaanse oorlog (de Vietnamoorlog) is hier zwaar gevochten. Veel erfgoed is intussen gerestaureerd. Van zodra een keizer de troon had bestegen, ging hij op zoek naar een waardige begraafplaats. Idealiter werd het gebied in het noorden begrensd door bergen en had het een open uitzicht in het zuiden. Dat was belangrijk voor hun zielsrust. Ik bezocht net de tombe van Khai Dinh. Het is een heel complex. De keizer is begraven in een 18 meter diepe tunnel in een grafheuvel. Maar voor je daar komt, passeer je verschillende prachtige poorten, een tempel ook. Bij een ander complex zijn er ook mooie tuinen, vijvers met tot de verbeelding sprekende namen zoals “Meer van de absolute helderheid”. Ik moet denken aan de kastelen aan de Loire. Het is warm, erg warm. Mijn kleren zijn doorweekt. Mijn gehuurde stalen ros is stevig, maar niet erg verfijnd. Zonder versnellingen zijn de hellingen lastig. Vanavond zullen mijn inspanningen als jaarringen op mijn T-shirt getekend staan. Regelmatig bijtanken is de boodschap. Dat doe ik in dit stalletje. Een glaasje versgeperst suikerrietsap en een kom bun bo Hue (noedels). Er scharrelen kuikens onder de tafel. De uitbaatsters zitten me tersluiks te observeren. Achter hun stalletje hebben ze suikerriet geplant. Bij het afrekenen, steken ze me nog een stuk pomelo toe. Het is tijd om naar de volgende tombe te peddelen. Waar is mijn zonnecrème?
</doc>
<doc id="1626" genre="news" gender="F">
Negentien doden bij vliegtuigongeluk in Zuid-Soedan
Drie inzittenden hebben de crash overleefd, onder wie een kind van zes jaar oud. De oorzaak van het ongeluk is nog niet helemaal duidelijk. Bij een vliegtuigongeluk in Zuid-Soedan zijn zondag negentien mensen om het leven gekomen, meldt de minister van Informatie Taban Abel Aguek . In het voertuig zaten 22 passagiers, onder wie drie kinderen. Het vliegtuig was onderweg van de hoofdstad Juba naar Yirol, in het midden van het Afrikaanse land.
</doc>
<doc id="1627" genre="news" gender="F">
Ronald Giphart: ‘Ga  dán maar eens  niet  in je eigen imago geloven’
Lunchinterview Ronald Giphart (52) ging serieus over eten schrijven toen hij de fictie even zat was. Een fijn, overzichtelijk onderwerp dat hij niet meer losliet. „Van drop maak je soep. Van kaas ijs. Van woorden een nieuwe zin.” Ooooh, zegt Ronald Giphart (52). „We moesten lunchen?” Ehm, ja, dat was wel de bedoeling. Ja, als-ie dát geweten had… En dat hij ook nog had mogen kiezen waar… Daar was ik nou wel benieuwd naar. Hij schrijft al honderd jaar columns over koken en eten in het AD , de Volkskrant, Foodies – deze week verschijnen die gebundeld in Smakelijk . Waar zou „een van ’s lands beste kookschrijvers” – volgens zijn uitgever – willen eten?
</doc>
<doc id="1628" genre="news" gender="F">
Guinness World Records 2019: Zoerselaar toont met toren van suikerklontjes dat het niet moeilijk hoeft te zijn
Het boek 2019 ligt in de winkel. En wat blijkt? Slechts vijf Belgen kregen een plek, terwijl een veelvoud van landgenoten een geslaagde recordpoging ondernam. Waar liep het mis? En welke Antwerpenaars krijgen wel wereldroem? België grossierde vroeger in extreme uithoudingsrecords. Zo liet de Limburger Louis Luypaerts zich op paaszaterdag 1974 drie meter diep in een kist onder de grond begraven in Hechtel-Eksel. Tot 23 juli hield de grafligger het uit. Helaas hield zijn record slechts twee jaar stand. In 1976 lag een Amerikaan 141 dagen in een graf. In 2001, op zijn 69ste, werd Luypaerts weer begraven, nu voorgoed. Nochtans had hij na zijn avontuur laten weten dat hij gecremeerd wilde worden.
</doc>
<doc id="1629" genre="news" gender="F">
Howick en Lili willen nu vooral rust
“Na tien jaar met stress, onzekerheid, verdriet en boosheid leven, weten we nu dat alles gaat veranderen”, zegt Howick tegen het NOS Jeugdjournaal. De Armeense tieners Howick (13) en Lili (12) willen nu vooral rust. Dat hebben zij zondag gezegd in een interview met het NOS Jeugdjournaal . De kinderen voelen zich enorm opgelucht nu zij toch in Nederland mogen blijven, “maar het feestje komt later wel”.
</doc>
<doc id="1630" genre="news" gender="F">
Anatomie van een grote barracuda
Elke week kiest de wetenschapsredactie een bijzonder beeld uit het aanbod. Deze week: een barracuda waarvan je onder het juiste licht het skelet kan zien. Deze grote barracuda ( Sphyraena barracuda ) werd geportretteerd met een nieuwe techniek, waarbij fluorescentie wordt gebruikt. Dat schrijven biologen van de universiteit van Kansas in het wetenschappelijke tijdschrift Copeia .
</doc>
<doc id="1631" genre="news" gender="F">
Zweeds radicaal-rechts wint fors, niet de grootste
Verkiezingen  Het Zweedse politieke landschap raakte zondag versplinterd. Partijen op de linkerflank en op de rechterflank boekten winst. Twee partijen zijn winnaar van de Zweedse verkiezingen van zondag: een is opgericht door ex-nazi’s, de ander door voormalig communisten, beide willen ze uit de Europese Unie treden.
</doc>
<doc id="1632" genre="news" gender="F">
Marktkramers en bezoekers Vogelenmarkt tevreden over heraanleg plein
De Graanmarkt gedijt weer onder vrolijk gekwetter nu de zondagse Vogelenmarkt opnieuw op haar geliefkoosde plek plaatsvindt. Zowel standhouders als marktbezoekers zijn tevreden over de heraanleg. “Vroeger was het hier om te verongelukken.” “In die vogeltjes, daar zit zang in hoor, .” Gorgon Bellekens (75) staat al ruim 55 jaar met zijn vogels op de Vogelenmarkt. En vandaag gaan de dieren vlot over de spreekwoordelijke toonbank. Vinkjes worden in doosjes gestopt, terwijl de “zeer leergierige Berg Parrot” heel wat bekijks heeft in zijn kooi. “Ik heb inderdaad al goed verkocht”, lacht Bellekens. “Ik kan al een vlees tussen mijn boterham leggen.
</doc>
<doc id="1633" genre="news" gender="F">
Buurtschap Zuidhoek grote winnaar van 67ste Bloemencorso
Mooie wagens, schitterend weer en 15.000 enthousiaste mensen. Dat waren de ingrediënten van het Bloemencorso 2018. Buurtschap Zuidhoek kwam als grote winnaar uit de bus. Meer dan 4 miljoen bloemen werden verwerkt in 34 bloemen- en praalwagens. Naast de stoet van sierlijke praalwagens, straatamusement, drumbands, figuranten en acrobaten, viert heel het bloemendorp feest. De juryleden hebben hun winnaars al bekendgemaakt, vandaag worden de wagens opnieuw beoordeeld door de verschillende buurtschappen. “De buurtschappen zijn nog kritischer dan de jury”, zegt Dennis van der Meer van de organisatie.
</doc>
<doc id="1634" genre="news" gender="F">
De boer moet beter op de natuur letten
Duurzame landbouw De landbouw moet minder grondstoffen verspillen, zo schrijft minister Schouten in een visie. Maar hoe dan en wie betaalt dat? Een ongeoefend oog ziet hier misschien een doodnormaal weiland met wat koeien. Maar de boer weet beter: dit is natuurgebied, zegt melkveehouder Wilco Brouwer de Koning. Tussen het gras groeien klavers en andere kruiden. Een rommelig slootje slingert door het land. Minstens vier gruttoparen broedden hier dit jaar, al zijn ze nu vertrokken. Verderop in het maïsland lagen honderd kievitsnesten.
</doc>
<doc id="1635" genre="news" gender="F">
Goed dat Gaddafi weg is maar wat een hopeloze zooi is Libië
Hebben westerse leiders geen spijt dat ze Libië in 2011 aan de genade van de milities hebben overgelaten, vraagt Carolien Roelants zich af.
</doc>
<doc id="1636" genre="news" gender="F">
‘Vakanties zijn wel lastig met zoveel dieren’
Jans Huizing (40) traint honden en heeft een uitlaatservice. Daarnaast houdt hij samen met zijn vriendin Simone paarden, honden, poezen en konijnen in en rondom hun huis in Drouwenerveen. ‘Ik ben van ’s ochtends tot ’s avonds laat met dieren bezig. Om tien uur begin ik met de uitlaatservice, tot het eind van de middag, dan geef ik na het avondeten hondentrainingen op ons trainingsveld in Gieten. Als ik daarna naar huis ga, moeten de paarden nog verzorgd en de stallen uitgemest. Mijn vriendin rijdt de paarden, ik zit in de poep, zeg ik altijd.
</doc>
<doc id="1637" genre="news" gender="F">
De laatste ara’s op een boomeiland
Tjalle Boorsma  bioloog Ze leken uitgestorven, maar de blauwkeelara’s leven nog, op hun beboste terpen. Bioloog Tjalle Boorsma probeert ze te beschermen. ‘Blauwkeel’ of ‘blauw-geel’ – het verschilt één letter, en een verbindingsstreepje. En op het eerste gezicht lijken de blauwkeelara en de blauw-gele ara ook wel op elkaar.
</doc>
<doc id="1638" genre="news" gender="F">
Je bent jong en je wilt zeker geen kinderen
Sterilisatie Veel jonge vrouwen die besluiten tot sterilisatie, stuiten op onbegrip. Ook zijn er maar weinig artsen die sterilisatie bij jonge vrouwen uitvoeren. Ze is 21 jaar oud en ervan overtuigd dat ze geen kinderen wil. En zodoende wil studente Lianne uit Hoorn zich laten steriliseren. „Ik weet zeker dat het moederschap niets voor mij zal zijn”, zegt ze. „Toen ik klein was hield ik al niet van schelle harde geluiden. En kinderen schreeuwen continu.”
</doc>
<doc id="1639" genre="news" gender="F">
STANDPUNT. “Ze zitten overal, die drugs”
De verontwaardiging over de uitspraak van Bart De Wever over mogelijke infiltratie van de drugsmaffia in de politiek is nog niet weggeëbd of vandaag blijkt dat het wel degelijk bestaat: politici die zich inlaten met drugshandel. Kandidaat-gemeenteraadslid Rediart Cankja (CD&V) is aan de Frans-Zwitserse grens opgepakt in een auto met drie kilogram heroïne. Hij was niet de enige inzittende van de wagen – het zou dus kunnen dat hij niets met de smokkel te maken heeft, maar in dat geval heeft hij toch behoorlijk foute vrienden. Gelukkig is Cankja nog geen gemeenteraadslid, maar hij wil het wel graag worden. Waarom, kun je je afvragen. Het voorval bewijst in ieder geval dat politici niet immuun zijn voor de verleidingen van de drugsmaffia en dat via een figuur als Cankja de maffia wel degelijk in de politiek kan infiltreren. De Wever blijft beweren dat leden van de N-VA nooit in deze val kunnen trappen, maar alle politieke partijen, ook N-VA, doen er goed aan hun kandidatenlijsten nog eens grondig te screenen.
</doc>
<doc id="1640" genre="news" gender="F">
In deze straat is het vertrouwen helemaal zoek nadat drie honden vergiftigd werden
Zwevegem -  In Zwevegem zijn op dezelfde dag op nog geen honderd meter van elkaar drie honden ziek geworden. Alle drie werden ze vergiftigd. Een hond stierf. “We voelen ons niet meer veilig in ons eigen huis. We laten onze hond niet meer alleen”, zegt Ann Naert.  In Zwevegem zijn op dezelfde dag op nog geen honderd meter van elkaar drie honden ziek geworden. Alle drie werden ze vergiftigd. Een hond stierf. “We voelen ons niet meer veilig in ons eigen huis. We laten onze hond niet meer alleen”, zegt Ann Naert. De Zwevegemse Ann Naert was samen met haar man Ivan Coopman en dochter Layka zondagnamiddag druk aan het werken in de tuin. Ze plaatsen een extra poortje zodat hun jonge naakthond Mories van zeven maanden niet meer tot op het einde van de tuin kan lopen. Veiligheidsmaatregelen uit angst dat hun hond zal worden vergiftigd. “We hebben een speelse, jonge hond. We willen dat hij in onze tuin terug in alle vrijheid kan rondlopen en spelen.
</doc>
<doc id="1641" genre="news" gender="F">
Werelddag Suïcidepreventie: 'Toen ik wakker werd, overheerste een gevoel van geluk'
Elke dag beroven drie Vlamingen zich van het leven. Het aantal pogingen is daar een veelvoud van. Drie mensen getuigen over hun suïcidepoging, en hoe ze hun leven heeft bepaald. 'Nu schrijf ik mijn toekomstplannen op. Als ik ooit weer in die diepe put beland, kan ik me daar hopelijk aan optrekken.' Op 10 september is het Werelddag Suïcidepreventie. In Vlaanderen valt er weinig te vieren. Met 3 zelfdodingen en 28 suïcidepogingen per dag nemen we wereldwijd de vijftiende plaats in. 'In Nederland hebben ze een stuk minder suïcides', vertelt Gwendolyn Portzky van het Vlaams Expertisecentrum Suïcidepreventie. 'Er zijn al enkele vergelijkende onderzoeken gebeurd. Nederlandse jongeren pakken hun problemen meer aan. Een ruzie met hun ouders proberen ze bijvoorbeeld sneller op te lossen. Vlaamse jongeren praten minder snel met volwassenen over hun problemen, en ze gebruiken ook meer alcohol en drugs wanneer ze het moeilijk hebben. Daarnaast heerst er bij Vlaamse volwassenen nog meer schaamte over psychische problemen.
</doc>
<doc id="1642" genre="news" gender="F">
Verenigingen tillen zwaar aan afwezigheid burgemeester en N-VA op herdenking wereldoorlogen
Aalst -  De N-VA — ook burgemeester D'Haese — was afwezig op de herdenking van de Eerste en Tweede Wereldoorlog. Dat is al jaren zo. “Het getuigt van weinig eerbied, want er zijn honderden soldaten uit Aalst gevallen voor het vaderland”, zegt het Verbond van Vaderlandslievende Verenigingen van groot-Aalst.  De N-VA — ook burgemeester D'Haese — was afwezig op de herdenking van de Eerste en Tweede Wereldoorlog. Dat is al jaren zo. “Het getuigt van weinig eerbied, want er zijn honderden soldaten uit Aalst gevallen voor het vaderland”, zegt het Verbond van Vaderlandslievende Verenigingen van groot-Aalst. De herdenking van de bevrijding van de stad Aalst is een jaarlijkse traditie bij het Verbond van Vaderlandslievende Verenigingen. Na WOII werd de organisatie opgericht op vraag van de stad. De optocht ter herdenking van de wereldoorlogen, de gevallen soldaten en de bevrijding, begeleid door de Koninklijke Harmonie van Herdersem,gebeurde in aanwezigheid van schepenen Ilse Uyttersprot en Katrien Beulens namens CD&V en schepen Ann Van de Steen namens lijstA. Van de grootste coalitiepartner, N-VA, was er niemand.“Sinds N-VA aan de macht kwam, is ze traditioneel de grote afwezige op onze herdenkingen”, zegt voorzitter van het Verbond van Vaderlandslievende Verenigingen groot-Aalst, Patrick De Waele. “Nochtans organiseren wij deze momenten samen en in goede samenwerking met de stad. We betreuren dat de burgemeester hier niet is, wetende dat er in WOI alleen al 228 Aalstenaars gesneuveld zijn voor het vaderland. Het getuigt van weinig eerbied naar de slachtoffers.” Keuzes maken Lid Willy Van Damme (88) stelt het nog scherper: “Heb je nog recht om je wedde als burgemeester op te eisen, als je vertikt om je waardigheid te tonen?”, vraagt hij zich af. “Toen de burgemeester nog bij VLD was, was hij hier wel. Het is een schande.” Burgemeester Christoph D'Haese reageert: “Ik probeer zo veel als mogelijk aanwezig te zijn op activiteiten van verenigingen. Maar met een uitpuilende agenda moet een burgemeester soms keuzes maken. Vanzelfsprekend heb ik respect voor ieders engagement en onbaatzuchtige inzet in eender welke vereniging.” “Als Vlaams-nationale partij zijn we in de regel niet aanwezig op Belgisch-patriottische plechtigheden”, zegt schepen Karim Van Overmeire (N-VA). “Als stadsbestuur zorgen we ervoor dat de stad als dusdanig altijd vertegenwoordigd is door collega's van andere partijen. Ik zie trouwens op 11-julivieringen ook niet altijd alle partijen aanwezig.”
</doc>
<doc id="1643" genre="news" gender="F">
Fré aarzelde geen moment toen Rosette een hartaanval kreeg na een voetbalwedstrijd, sindsdien zijn ze hechte vrienden
Sint-Pieters-Leeuw -  Enkele maanden geleden werd Rosette Van de Gucht getroffen door hartfalen toen ze achter de toog van de cafetaria van KV Zuun in Sint-Pieters-Leeuw stond. Een supporter van Boka United redde haar leven. Zaterdag werden Rosette en haar reddende engel in de bloemetjes gezet  Enkele maanden geleden werd Rosette Van de Gucht getroffen door hartfalen toen ze achter de toog van de cafetaria van KV Zuun in Sint-Pieters-Leeuw stond. Een supporter van Boka United redde haar leven. Zaterdag werden Rosette en haar reddende engel in de bloemetjes gezet 11 november 2017 is een memorabele datum in het leven van Rosette Van de Gucht. Ze was als vrijwilliger aan de slag bij voetbalclub KV Zuun toen ze plots onwel werd. Er was net een jeugdwedstrijd van KV Zuun tegen Boka United uit Dilbeek gespeeld. Fré Vanhee, supporter van Boka United, was in de cafetaria en handelde meteen. “Ik paste gewoon toe wat ik in een cursus had geleerd.
</doc>
<doc id="1644" genre="news" gender="F">
Cambodjaanse oppositieleider vrijgelaten uit gevangenis
Na een jaar voorlopige hechtenis kwam Kem Sokha op borgtocht vrij. In de aanloop naar de Cambodjaanse verkiezingen werd hij ingerekend op verdenking van verraad. De leider van oppositiepartij Nationale Reddingspartij (CNRP) is maandagochtend vroeg vrijgelaten uit de gevangenis. Dat meldt de overheidsgezinde publicatie Fresh News maandag. Kem Sokha kwam op borgtocht vrij.
</doc>
<doc id="1645" genre="news" gender="F">
‘Curaçao handelt in strijd met het internationale recht op bescherming’
Volgens Amnesty International worden gevluchte Venezolanen standaard opgesloten in detentiecentra in afwachting van hun uitzetting. Curaçao ontneemt gevluchte Venezolanen het internationale recht op bescherming. Dat schrijft mensenrechtenorganisatie Amnesty International in een maandag gepubliceerd rapport. De organisatie noemt omstandigheden op het eiland “zeer zorgwekkend” en roept Curaçao en Nederland op de schendingen aan te pakken.
</doc>
<doc id="1646" genre="news" gender="F">
Uitbuiting, prostitutie en mysterieuze overlijdens: eigenaars luxejachten wanen zich onaantastbaar
Aanmeren in chique havens, jetsetters aan boord en een eindeloze stroom champagne. Het leven op een luxejacht lijkt glamoureus. Maar de dood van Australisch Instagrammodel Sinead McNamara (20), die werkte op zo’n drijvend paleis, belicht de donkere kant. Een kant met werkdagen van twintig uur en onverschilligheid wanneer een crewlid het leven laat. De eigenaars wanen zich onaantastbaar, zeker in internationale wateren. De familie van Sinead McNamara eist antwoorden. Het meisje werd goed een week geleden gevonden op de achtersteven van de Queen Mayan IV, de boot van de oude Mexicaanse miljardair Alberto Bailleres. De boot lag op dat moment voor de kust van het Griekse eiland Kefalonia. Alleen het personeel was nog aanwezig, want Bailleres was al terug naar Mexico. Mcnamara had er na een contract van vier maanden net haar laatste shift op zitten.
</doc>
<doc id="1647" genre="news" gender="F">
Advies: verplicht leerlingen dagelijks te bewegen
Leerlingen moeten vaker opstaan, meer oefeningen doen en gebruik kunnen maken van een gevarieerd sportaanbod. Dat stellen drie belangrijke adviesraden. Kinderen moeten elke dag minstens twee keer een halfuur bewegen. Dat betogen drie toonaangevende adviesraden in een rapport dat maandag is gepubliceerd . Minister van Onderwijs Arie Slob (CU) moet scholen hiertoe verplichten, zo luidt het advies.
</doc>
<doc id="1648" genre="news" gender="F">
Topman omroep CBS vertrekt na beschuldigingen seksueel wangedrag
Het vertrek van Leslie Moonves kwam enkele uren nadat zes vrouwen hem beschuldigden van seksueel wangedrag in het tijdschrift The New Yorker . De directeur van de Amerikaanse zender CBS Leslie Moonves vertrekt per direct na nieuwe beschuldigingen van seksueel wangedrag. Dat heeft de zender zondagavond naar buiten gebracht. Moonves zelf laat in een verklaring weten de beschuldigingen te ontkennen, meldt persbureau AP.
</doc>
<doc id="1649" genre="news" gender="F">
Derde mosseleetdag voor KF De Eendracht
Keerbergen - De Keerbergse fanfare, K.F. De Eendracht, organiseert op zondag 23 september voor de derde maal op rij een mosseleetdag. Op zondag 23 september men in zaal Berk en Brem van 12 uur tot 20u30 terecht voor de derde mosseleetdag an K.F. De Eendracht. Er staan buiten mosselen ook stoofvlees en curryworst op de menukaart; als dessert voorzien ze een dame blanche of een stukje taart. Met de opbrengst van de eetdag worden in de eerste plaats de instrumenten die de leerlingen en muzikanten gratis ter beschikking krijgen, aangekocht en onderhouden. Daarnaast betaalt de fanfare ook de muzieklessen die worden gegeven door 2 muziekleraren en die volledig gratis zijn voor de leerlingen.
</doc>
<doc id="1650" genre="news" gender="F">
Adviesraad organiseert sociaal verkiezingsdebat
Tremelo - In aanloop naar de gemeenteraadsverkiezingen organiseert de Tremelose adviesraad voor personen met een beperking maandagavond 10 september een sociaal verkiezingsdebat. Bij het debat, met als onderwerp 'politiek en zorg voor mensen met een beperking', zal elke partij met een afgevaardigde aanwezig zijn om hun standpunt rond zorg voor personen met een beperking toe te lichten. Iedereen wordt uitgenodigd om het debat bij te wonen. Het debat start om 20 uur en dit in zaal Paloma, Schrieksebaan 47. Het is voor het eerst dat de adviesraad een dergelijk debat organiseert.
</doc>
<doc id="1651" genre="news" gender="F">
Chiro zet in op psychisch welzijn van leden
Honderden beige broeken en rokken kleurden zaterdag het domein Elzenhof in Aarschot. Chiroleiders uit de Kempen, Antwerpen, Mechelen, Brussel en Leuven gaven er op het festival Ambriage de aftrap van het nieuwe werkjaar. Onder de slogan ‘Ça va?!’ moet daarin ook ruimte zijn voor het psychisch welzijn van Chiroleden. Zangstondes waarbij vergeten meezingers worden opgerakeld, workshops volksdans, sumoworstelen, een touwenparcours of bierbakklimmen: aan activiteiten geen gebrek op Ambriage. 1.800 jongeren die zich doorheen het jaar engageren als Chiroleider, konden hier alle remmen loslaten. “Tegelijk is dit een dag waarop ze inspiratie kunnen opdoen en kunnen netwerken”, vertelt Anton De Vis, een van de trekkers van Ambriage. “En ook de commissie Diversiteit en de commissie Jeugdbeleid zijn aanwezig.
</doc>
<doc id="1652" genre="news" gender="F">
Sophia Loren neemt Grand Acting Award in ontvangst  in Vlissingen
Film By the Sea  Filmster Sophia Loren (83) bezocht het Vlissingse festival Film By the Sea voor de uitreiking van de Grand Acting Award. „U bent allemaal zo aardig.” Met een welgemikte kwinkslag nam de Italiaanse filmster Sophia Loren de Grand Acting Award van het Vlissingse festival Film By the Sea in ontvangst uit handen van minister Ingrid van Engelshoven (Cultuur, D66). De minister sprak haar zondag toe met warme woorden, en kenschetste haar: „een groot actrice, zeer succesvol en still very beautiful ” – „nog steeds heel mooi”. Loren aarzelde geen moment. Ze herhaalde met een schalkse blik naar het publiek: „ Stíll !” – Nog stééds. Waarop iedereen moest lachen en het ijs gebroken was.
</doc>
<doc id="1653" genre="news" gender="F">
Ondergedoken Harbers toch overstag
De Haagse Stemming Vandaag praat de Tweede Kamer met experts over of kinderen op school genoeg bewegen. Schrijf je in om deze politieke nieuwsbrief per mail te ontvangen. Het last minute besluit over Lili en Howick zorgt voor pijn in de coalitie. De VVD wil van haar senaatsvoorzitter af. En de Nederlandse bombardementen tegen IS worden wegens succes gestaakt.
</doc>
<doc id="1654" genre="news" gender="F">
Dance O'Mania op de planken
Sint-Pieters-Leeuw - Dansgroep dance O'Mania uit Sint-Pieters-Leeuw pakt meteen bij de start van het nieuwe dansseizoen uit met een grote dansshow. De dansers zijn te zien op het podium van cultuurcentrum Westrand in Dilbeek op 14, 15 en 16 september. In Dance O'Mania 365 maakt de dansgroep een reis door een kalenderjaar en een hele hoop verschillende dansstijlen. De ticketverkoop is gestart op karin.lievens@hotmail.com. Wie ook graag deel wil uitmaken van Dance O'Mania kan op 28 september auditie doen in het Zonnig Leven. Info op www.leeuwseturnkring.be.
</doc>
<doc id="1655" genre="news" gender="F">
Willy en Jeanine zestig jaar getrouwd
Gooik - Willy Neerinckx (83) en Jeanine Abbeloos (79) uit Oetingen vierden hun diamanten huwelijksverjaardag. Ze kennen elkaar al van jongsaf want ze waren vroeger buren. De boerderij van hun ouders lag amper 300 meter van elkaar. Willy werkte zijn hele leven in de bouw terwijl Jeanine thuis bleef de vier kinderen en meehielp op de boerderij van haar ouders. Ondertussen hebben Willy en Jeanine ook vijf kleinkinderen en vier achterkleinkinderen. Tuinieren is hun grootste hobby. Gezonde groenten kweken voor de hele familie is hun passie.
</doc>
<doc id="1656" genre="news" gender="F">
Karel Nerinckx krijgt gedenkplaat aan Sint-Niklaaskerk in Herfelingen
Herne - Pastoor Karel Nerinckx, die in Herfelingen geboren werd in 1761, krijgt zondag 23 september een gedenkplaat aan de Sint-Niklaaskerk in zijn geboortedorp. Karel Nerinckx is naast pater Damiaan een vand e twee Belgen die in de Verenigde Staten een standbeeld kreeg. Karel Nerinckx was van 1793 tot 1801 in de Franse periode pastoor van Meerbeek. Daarna trok hij als missionaris naar Kentucky in Amerika. Hier stichtte hij de eerste Amerikaanse zusterorde de Lorentijnen of de zusters van Loreto. Die orde is nog steeds actief in Kentucky. Na een misviering zondag 23 september om 10 uur, getuigen twee zusters uit Amerika over hun stichter Karel Nerinckx en hun orde; Daarna wordt de gedenkplaat onthuld. Achteraf kan men in de kerk een blik werpen op de stamboom van Karel Nerinckx.
</doc>
<doc id="1657" genre="news" gender="F">
Gemeente trakteert monitoren speelplein Winnepoe met barbecue
Herne - In Herne houden ze leuke tradities graag in ere. Een van die tradities is dat de gemeente na de zomer alle monitoren, die in juli en augustus actief waren op het speelplein Winnepoe, trakteert op een barbecue op de koer van het speelplein. "Het is een heel goed speelpleinjaar geweest zonder veel problemen met dagelijks gemiddeld 30 kinderen. Uiteindelijk maakten 150 verschillende kinderen uit Herne gebruik van de speelpleinwerking", aldus de dertien monitoren die op de goede afloop kwamen toasten.
</doc>
<doc id="1658" genre="news" gender="F">
Lucien en Monique diamanten paar
Gooik - Lucien Derycke (85) en Monique Van Essebeeck (81) vierden hun diamanten huwelijksverjaardag. Hij is van Oetingen afkomstign zij van Liefferinge. Ze leerden elkaar kennen op een trouwfeest in 1954 waar ze beiden aanwezig waren. Lucien werkte zijn hele leven als stukadoor, terwijl Monique het huishouden beredderde. Ze woonden in de Kapelstraat in Oetingen waar hun twee zonen groot werden. Ondertussen kregen ze ook vier kleinkinderen en twee achterkleinkinderen. Lucien en Monique wonen sinds enige tijd in de seniorie Kesterberg waar ze samen van hun oude dag genieten.
</doc>
<doc id="1659" genre="news" gender="F">
Pasar Halle viert ere-voorzitter Felix Stiens
Halle - Pasar Halle sloot het zomerse wandelseizoen af met een etentje. Op dit etentje verrasten ze ere-voorzitter Felix Stiens met een officiële hulde. "Felix was vele jaren lid van het bestuur van pasar en stippelde twintig jaar de wekelijkse zomerwandelingen uit. Dankzij hem kan Pasar Halle rekenen op heel wat leden en sympathisanten. Felix werd al benoemd tot ere-voorzitter maar we vonden dat ook een officiële hulde wel mocht voor zo'n monument als Felix', aldus de bestuursleden Patrick Chrispeels en Mark Decrem. Ook Pasar nationaal en het Halse stadsbestuur bedachten Felix met een aandenken.
</doc>
<doc id="1660" genre="news" gender="F">
Fietsers en voetgangers kunnen brug over Ring aan Drasop opnieuw gebruiken
Halle - Fietsers en voetgangers mogen in de Drasop in Buizingen opnieuw gebruik maken van de brug over de snelweg . Voor auto's blijft de brug nog steeds afgesloten na het ongeval met een brandfende vrachtwagen half augustus. Het Agentschap Wegen en Verkeer zette hiervoor het licht op groen. Autoverkeer kan voorlopig nog niet over de brug. De brug raakte begin augustus zwaar beschadigd toen een vrachtwagen op de Ring onder de brug op zijn zij terecht kwam en vuur vatte. Door de hitte raakte één van de stalen hoofdliggers zwaar beschadigd. Aanvankelijk werd de brug volledig afgesloten maar onderzoek heeft intussen aangetoond dat ze stabiel genoeg is om opnieuw fietsers en voetgangers toe te laten. Of de brug kan hersteld worden of dat ze volledigmoet afgebroken worden, is voorlopig nog niet duidelijk. Dat zal volgens het Agentschap Wegen en verkeer moeten blijken uit bijkomend onderzoek.
</doc>
<doc id="1661" genre="news" gender="F">
Katholieke Kring steunt samen met Sunriders Bednet
Herne - Vorige week hielden zo'n 800 deelnemers aan de jaarlijkse motorrondrit van motorclub The Sunriders halt aan café Katholieke Kring in Herne. Naast een hapje en een drankje kwamen ze onder meer de collectie oldtimer motoren bekijken van Gunther Sablon, uitbater van de Katholieke Kring. Deze randactiviteiten brachten 400 euro op, een bedrag dat Gunther graag schonk aan The Sunriders die het op hun beurt doorstorten naar Bednet, het goede doel dat de motorclub dit jaar steunt.
</doc>
<doc id="1662" genre="news" gender="F">
Adellijk bezoek in de KIndekensstraat
Gooik - De buren van de Kindekensstraat in Gooik organiseerden opnieuw een buurtfeest en voor de vijfde editie maakte ze er iets speciaals van. Niemand minder dan Robrecht, graaf van Vlaanderen, en zijn echtgenote Blanca van Anjou, waren te gast op het feest dat zelf helemaal in het teken stond van ridders en prinsessen. Robrecht, gespeeld door een ingehuurde reenactor, kwam een oorkonde van goed nabuurschap in het Gooikse gehucht Strijland ondertekenen.
</doc>
<doc id="1663" genre="news" gender="F">
Veel standhouders op rommelmarkt Dag van de Landbouw
Er stond een grote rommelmarkt. Standhouders hoefden geen standgeld te betalen. De Lustige Bakkers bakten brood, en ook werden er pannenkoeken gebakken. Verder was er kinderanimatie en een tentoonstelling van hobbydieren en kleinvee.De KLJ verzorgde demonstraties vendelen en er was ook volksdans. Frans Sluyts
</doc>
<doc id="1664" genre="news" gender="F">
Ook volwassenen demonstreren dansbenen bij Danza
Tijdens de twee opendeurdagen was de danszaal van het nieuwe sportcomplex "Het Veld" goed volgelopen. De dansleraars Marc & Anita werden in de bloemen gezet voor hun inzet, zowel als de 1ste jaars. Frans Sluyts
</doc>
<doc id="1665" genre="news" gender="F">
Ban Ki-moon en Bill Gates leiden nieuwe klimaatcommissie
De commissie is een initiatief van Nederland en wil overheden overtuigen maatregelen te nemen tegen de gevolgen van klimaatverandering. De voormalig VN-topman Ban Ki-moon, Microsoft-oprichter Bill Gates en de baas van de Wereldbank Kristalina Georgieva gaan een nieuwe mondiale klimaatcommissie leiden. De commissie is een initiatief van Nederland en wordt ondergebracht in het toekomstige Klimaatadaptatiecentrum, in Rotterdam en Groningen. Dat maakte minister Cora van Nieuwenhuizen (Infrastructuur en Waterstraat, VVD) maandag bekend.
</doc>
<doc id="1666" genre="news" gender="F">
‘De werkloosheid onder Afro-Amerikanen was in de VS nog nooit zo laag’
Dat twitterde de Amerikaanse president Donald Trump op 2 september. Apetrots is president Trump op de soepel draaiende Amerikaanse economie. Door zijn toedoen, zegt Trump, licht het rijzend tij alle bootjes op, ook die van Afro-Amerikanen en andere etnische minderheden in de VS. „Dat geldt ook voor Aziaten, Hispanics en bijna elke andere groep”, vervolgde Trump zijn tweet van 2 september dan ook. „De Democraten hadden het hier alleen maar over maar ze deden niks. Mijn regering heeft al geleverd zoals geen enkele andere, en iedereen ziet het!” Er gaat bijna geen maand voorbij of Trump, die onder vuur ligt voor racistisch getinte uitspraken, twittert dat doorgaans Democratische stemmende Afro-Amerikanen hem juist dankbaar zouden moeten zijn.
</doc>
<doc id="1667" genre="news" gender="F">
Congresseren in tijden van onzekerheid
World Economic Forum  Hanoi is deze week even het ‘Davos van Zuidoost-Azië’. Centrale thema’s: handel en technologie. Op het World Economic Forum in de Vietnamese hoofdstad Hanoi zijn de komende dagen de regeringsleiders van de meeste landen uit Zuidoost-Azië aanwezig. Rodrigo Duterte uit de Filippijnen, Joko Widodo uit Indonesië en Aung San Suu Kyi uit Myanmar komen spreken over recente ontwikkelingen in hun regio. China stuurt zijn vicepremier. De ASEAN-landen vormen een afzetmarkt van bijna 640 miljoen mensen. Daarmee vormen ze, na China en India ’s werelds derde markt. De lidstaten zijn Myanmar, Thailand, Cambodja, Laos, Vietnam, Brunei, de Filippijnen, Singapore, Indonesië en Maleisië.
</doc>
<doc id="1668" genre="news" gender="F">
Felix en Yvette zestig jaar getrouwd
Sint-Pieters-Leeuw - Felix Verhoeven (82) en Yvette Deschodt (82) uit de Brusselbaan vierden hun diamanten huwelijksverjaardag. Het koppel leerde elkaar kennen op de boerderij in Zuun waar een vriendin van Yvette woonde en waar Felix regelmatig om botermelk kwam. Felix werd piloot bij de Belgische luchtmacht en later bij de NAVO, Yvette zorgde voor de drie kinderen. Ondertussen hebben ze ook vijf kleinkinderen. Toen Felix in 1990 met pensioen ging, verhuisden naar de Cevenne in Frankrijk. Om dichter bij hun familie te zijn, beslisten ze vorig jaar om terug te keren naar Sint-Pieters-Leeuw.
</doc>
<doc id="1669" genre="news" gender="F">
Pieter Helsen trekt lijst N-VA, Bart Van den Bergh duwt
"Onze partij is de voorbije jaren zowel in ledenaantal als op bestuurlijk vlak enorm gegroeid", zei Helsen. Exacte aantallen mogen vanuit het partijbestuur niet vrijgegeven worden "We hebben een duidelijk beeld van het reilen en zeilen in onze gemeente. We zijn dan ook klaar voor de volgende stap, het daadwerkelijk uitvoeren van onze ideeën op bestuurlijk niveau", zegt lijsttrekker Pieter Helsen. "We willen de absolute CD&V-meerderheid breken en mee besturen. Veertig jaar eenzijdig beleid laat zijn sporen na. N-VA Zandhoven heeft een duidelijk beeld voor ogen voor de toekomst van Massenhoven, Pulderbos, Pulle, Viersel en Zandhoven. Geen stiefmoederlijke behandeling voor de deelgemeenten meer. En laat ons ook Nederviersel en Lammerenberg niet vergeten." Als programmapunten noemt N-VA onder meer betere ondersteuning van ouderen die thuis en in eigen gemeente willen blijven wonen, met zowel professionele zorg als mantelzorg uit eigen omgeving. De partij wil ook voldoende, flexibele en betaalbare kinderopvang, met in de zomervakantie elke werkdag een kwalitatieve en betaalbare speelpleinwerking. "We streven ook naar een bruisend verenigingsleven in alle deelgemeenten en zullen de subsidies verhogen en voorzien de nodige infrastructuur en logistieke steun. Op ruimtelijk vlak moet het groene Kempens karakter versterkt worden door gerichte subsidiëring van kleine landschapselementen, bomenrijen en bloemenweides stimuleren. Zandhoven zal een bijenvriendelijke, groene gemeente zijn gebaseerd op een degelijk bermbeheer- en bomenplan."  Op veiligheidsvlak wil N-VA een herdefiniëring van de BIN’s (Buurt informatie netwerken) en investeren in meer ANPR-camera’s en betere infrastructuur voor de politiediensten. Ook het weren van sluipverkeer en snelrijders is een punt. Dieter Stulens (zoon van VB-gemeenteraadslid Paul Stulens) en Ward Peeters wonen allebei in de Veerstraat in Viersel. "Geluidsschermen, de gelijke behandeling van verenigingen in de kleine deelgemeenten tegenover in hoofdgemeente Zandhoven: wij willen ons inzetten voor wat er leeft in de kleine deelgemeenten. Ik denk niet dat de huidige vertegenwoordigers dat altijd even goed aanvoelen. Bovendien is het belangrijk om er ook echt naar te handelen", zeggen Stulens en Peeters. Of Stulens' politieke keuze voor N-VA thuis voor discussies zorgt, vermits zijn vader voor Vlaams Belang zetelt in Zandhoven? "Nee, ik zit nog aan de rechterzijde, en bovendien wordt er in alle families wel eens rond politiek gediscussieerd, dat is gezond. Je hoeft het niet altijd met elkaar eens te zijn." N-VA Zandhoven wil ook af van wat de partij de ‘ons-ken-ons’ beleidscultuur in Zandhoven noemt. Of Pieter Helsen schrik heeft voor het gat dat gevallen is na het vertrek van Geert Van Laer, het groot stemmenkanon van N-VA bij de vorige gemeenteraadsverkiezingen? "Nee, helemaal niet. We zijn er klaar voor." 1. Pieter Helsen, Massenhoven 2. Monique Suls, Pulderbos 3. Tom Van Bergen, Pulderbos 4. Ward Peeters, Viersel 5. Oliver Vertruyen, Pulle 6. Nathalie Vertruyen, Massenhoven 7. Joris Peeraer, Pulle 8. Bruno Van Leuvenhaege, Zandhoven 9. Eva Smet, Massenhoven 10. Jan de Rooij, Pulderbos 11. Martine Ghielens, Pulle 12. Dieter Stulens, Viersel 13. Paul Nagels, Massenhoven 14. Emily Sterkmans, Massenhoven 15. Marijke Lambrechts, Zandhoven 16. Luc Snauwaert, Zandhoven 17. Marleen Hallemans, Pulderbos 18. Gerda Petit, Viersel 19. Viviane Van Laer, Zandhoven 20. Rita Schauwvlieghe, Viersel 21. Werner Van Nuffelen, Pulderbos 22. Annick Van Trier, Viersel 23. Bart Van den Bergh, Zandhoven
</doc>
<doc id="1670" genre="news" gender="F">
De driftbui van uw peuter heeft wel degelijk positieve kanten
Baby's huilen veel, peuters kunnen behoorlijk koppig zijn en pubers nemen graag risico's. Waar komen al die eigenaardigheden in de verschillende fases van een kinderleven vandaan? Soms ligt het antwoord in de lange geschiedenis van de mensheid of zelfs bij onze verre voorouders, volgens de evolutionaire psychologie. Ze had ontwikkelingspsychologie gestudeerd, maar toen ze zelf kinderen kreeg, was Annemie Ploeger behoorlijk overdonderd. Ze merkte ook snel dat ze met de opgedane kennis in de praktijk weinig kon aanvangen. In haar zoektocht naar informatie raakte ze gefascineerd door de evolutionaire psychologie. "We leven als mensheid nog maar kort zoals nu, in steden, met auto's en scholen en allerlei apparatuur. Zelfs de landbouw bestaat nog geen tienduizend jaar. Voor die tijd leefden we in een samenleving van jagers en verzamelaars, in een savanneachtig landschap. Ik vroeg me af in hoeverre sommige gedragingen van kinderen te maken hebben met aanpassingen van onze voorouders aan hun omgeving." De evolutie van een kind. Annemie Ploeger, Uitgeverij Nieuwezijds, 256 blz., ISBN 9789057124976 'Gedragingen die op het eerste gezicht nadelig zijn, kunnen toch ook voordelen bieden, soms op langere termijn' Volgens Annemie Ploeger, als evolutionair ontwikkelingspsycholoog verbonden aan de Universiteit van Amsterdam, helpt een evolutionair perspectief om kinderen beter te begrijpen. "Ik ontdekte dat allerlei eigenaardigheden tijdens de ontwikkeling van kinderen een functie hebben bij het opgroeien. En dat gedragingen die op het eerste gezicht nadelig zijn toch ook voordelen kunnen bieden, soms op langere termijn." Over die inzichten schreef ze een boek: De evolutie van een kind. Hoe elke ontwikkelingsfase een functie heeft . Het huilen van een baby had een functie voor onze voorouders: het was een signaal dat de baby alleen en onveilig was. De kindersterfte was enorm en op de savanne loerde overal gevaar. Verzorgers hielden hun kinderen dan ook zo dicht mogelijk bij zich. Was de baby toch even alleen, dan sloeg hij alarm door te huilen. Omdat dat ook de aandacht van roofdieren kon trekken, was onmiddellijke actie vereist. Binnen 3 seconden werd de baby opgepakt en gesust. "Vandaag leven we totaal anders", legt Annemie Ploeger uit. "We leggen de baby in een wieg op zijn eigen kamertje, of in een box of kinderwagen. Waar hij of zij het soms prompt op een huilen zet en een noodsignaal geeft, want je kunt van een klein kind niet verwachten dat het het verschil kent tussen alleen gelaten worden in onze veilige westerse wereld en alleen gelaten worden in een landschap waar roofdieren rondsluipen. Uit onderzoek blijkt dat een pasgeboren baby die minstens 2 uur per dag wordt gedragen als hij niet huilt, maar liefst 43 % minder huilt. Ook co-sleeping kan een aanrader zijn om het huilen te verminderen: door je baby 's nachts bij je te houden, eventueel in een ander bed op dezelfde kamer, benader je de situatie van onze voorouders, die uit veiligheidsoverwegingen samen met hun kinderen de nacht doorbrachten." Je 2-jarige werpt zich in de supermarkt krijsend op de grond omdat hij geen snoepje krijgt. Of hij weigert halsstarrig mee te werken bij het aankleden. Het zijn bekende taferelen: zo'n 90 procent van de peuters heeft dagelijks 1 extreme driftbui. Overal ter wereld belanden kinderen van 2 jaar in een koppige en recalcitrante fase, niet alleen in de westerse wereld, maar ook in andere culturen. Maar heeft het ook een functie? "Dat moet wel", zegt Annemie Ploeger. "Want als er alleen maar nadelen waren geweest - een krijsende peuter alarmeert roofdieren en brengt zo zichzelf in gevaar - was dat gedrag intussen verdwenen. Het directe voordeel voor de peuter is dat deze fase een eerste stapje richting zelfstandigheid is. Het vergroot het gevoel van autonomie, is goed voor de ontwikkeling van een eigen identiteit en doet het kind zijn eigen grenzen (en die van anderen) opzoeken. Het kan helpen er op die manier naar te kijken, in plaats van de peuterpuberteit als iets negatiefs te zien dat ingetoomd moet worden." Peuters zijn nog behoorlijk egocentrisch, maar vanaf de leeftijd van 4 jaar ontwikkelen kinderen een vermogen dat theory of mind wordt genoemd. Ze leren zich in te leven in anderen, ontdekken dat andere mensen soms andere gevoelens en intenties hebben dan zijzelf. Een gevolg hiervan is dat kinderen rond deze leeftijd een stuk makkelijker worden, omdat ze aanspreekbaar zijn op hun gedrag. "Dat inlevingsvermogen komt in alle culturen opzetten rond de leeftijd van 4 jaar", bevestigt Ploeger. "We hebben het ook gezien bij stammen van jagers en verzamelaars die er vandaag nog zijn. Het is een ontwikkeling die vanzelf op gang komt, zonder dat je er als ouder iets voor moet doen, met een belangrijk evolutionair voordeel: omdat mensen begrip voor elkaar kunnen opbrengen, kunnen ze ook beter samenwerken." Lees ook: 'Ga niet van alles ondernemen in de hoop een slimmer kind te krijgen' Waarom lijken kinderen nooit moe te worden? Hulp bij opvoedingskwesties: acht mythes ontkracht Hoe je je kind kan helpen bij zijn morele ontwikkeling De opvoedparadox: 'Eigenlijk is opvoeden een vreselijke uitvinding' © Getty Images/iStockphoto Oerreflexen Als je een pasgeboren baby een paar centimeter optilt en voorzichtig op een kussen laat vallen, gooit hij de armpjes in de lucht. Die armbeweging, de Moro-reflex genoemd, zie je ook op andere momenten als een baby ergens van opschrikt. Daarnaast is er de grijpreflex: een baby grijpt alles vast wat in zijn handjes komt en laat niet meer los. "Beide reflexen zijn terug te voeren tot de tijd dat we ons nog op 4 benen voortbewogen en bedekt waren met een vacht", legt Annemie Ploeger uit. "De baby's hingen aan de vacht van hun moeder, veilig en warm tegen haar aan. De Moro- reflex en de grijpreflex maakten dat hij zich aan de vacht van de moeder vastgreep als hij dreigde te vallen. Hoewel deze reflexen nutteloos zijn geworden, zitten ze nog in ons pakket van geëvolueerde eigenschappen en zeggen ze iets over de gezonde ontwikkeling van een baby." Lees meer over:
</doc>
<doc id="1671" genre="news" gender="F">
Nederlandstalig lééft
Amsterdam - Nederlandstalige albums van onze eigen rockster Anouk en The Voice-winnares Maan, een uitverkocht Paradiso voor volkszanger Dries Roelvink... Muziek van eigen bodem is razend populair.
</doc>
<doc id="1672" genre="news" gender="F">
Kans op extreem weer op Kleine Antillen
Sint-Maarten, Saba en Sint-Eustatius moeten rekening houden met windkracht 12, zware regenval en metershoge golven. Sint-Maarten, Saba en Sint-Eustatius krijgen deze week te maken met extreme weersomstandigheden. Orkaan Isaac trekt donderdag of vrijdag over het gebied. Er is kans op “zeer zware windstoten, veel regen en hoge golven aan de kust”, dat meldt Weeronline maandag .
</doc>
<doc id="1673" genre="news" gender="F">
‘VS sluiten kantoor Palestijnse vertegenwoordiging in Washington’
Dit staat in een speech van veiligheidsadviseur John Bolton. Hij laat zich hierin ook in felle bewoordingen uit over het Internationaal Strafhof. De Verenigde Staten gaan het kantoor van de Palestijnse Bevrijdingsorganisatie (PLO) in Washington sluiten. Dit staat in een speech die veiligheidsadviseur John Bolton maandag zal geven, en die al in handen is van persbureau Reuters. Palestijnen beschouwen het kantoor als de ambassade van hun land in de VS.
</doc>
<doc id="1674" genre="news" gender="F">
IJsselmeerziekenhuizen onder verscherpt toezicht gesteld
De inspectie vreest dat de verbetertrajecten in het ziekenhuis van Loek Winter onvoldoende aandacht zullen krijgen ‘gezien de huidige bestuurlijke onrust’. De Inspectie Gezondheidszorg en Jeugd (IGJ) heeft de IJsselmeerziekenhuizen, in handen van zorgondernemer Loek Winter, onder verscherpt toezicht gesteld. De inspectie schrijft maandag te vrezen dat verbetertrajecten te weinig aandacht krijgen vanwege “bestuurlijke onrust”.
</doc>
<doc id="1675" genre="news" gender="F">
Presentator Jan Versteegh vertrekt naar Talpa
Hij gaat bij Talpa grote studioshows presenteren en werkt aan een nieuw dagelijks programma. Televisiepresentator Jan Versteegh vertrekt bij BNNVARA en gaat vanaf 1 januari aan de slag bij Talpa Network. Dat maakt Talpa maandag bekend. Versteegh spreekt via Twitter over “een droom die uitkomt”.
</doc>
<doc id="1676" genre="news" gender="F">
NCTV: jihadistische dreiging veranderd, maar blijft substantieel
Het dreigingsniveau wordt niet verlaagd. De aanslag op het Centraal Station van Amsterdam illustreert volgens de NCTV de dreiging in Nederland. De terroristische dreiging in Nederland is van aard veranderd, maar blijft substantieel. Dat schrijft de Nationaal Coördinator Terrorismebestrijding en Veiligheid (NCTV) in het nieuwste rapport Dreigingsbeeld Terrorisme Nederland (DTN) dat maandag is gepubliceerd. Volgens de NCTV is er “een verminderde dreiging” van terreurgroep Islamitische Staat (IS), maar houden aanhangers zich nog steeds bezig met het voorbereiden van aanslagen.
</doc>
<doc id="1677" genre="news" gender="F">
Genks ZOL ontwikkelt betere operatietechniek voor knieligament: “Minder risico op nieuwe scheur kruisbanden”
Het Genkse Ziekenhuis Oost-Limburg (ZOL) pakt uit met een nieuwe operatietechniek voor de knie. “Bij het scheuren van de voorste kruisbanden wordt vaak ook het anterolateraal ligament beschadigd. Bij de nieuwe operatietechniek wordt het risico op complicaties geminimaliseerd”, zegt dokter Kristof Smeets, die de techniek beschreef in zijn doctoraat. Verwacht wordt dat chirurgen wereldwijd de nieuwe richtlijnen gaan overnemen. Voetbal, zaalsporten, maar ook skiën: het zijn allemaal sporten die een hoog risico vormen voor het scheuren van de kruisbanden van de knie. Een scheur in de voorste kruisbanden gaat in 75 tot 90 procent van de gevallen gepaard met de beschadiging van het anterolateraal ligament. Dat ligament werd vijf jaar geleden ontdekt door professor Johan Bellemans, chirurg in het ZOL en orthopedist van het Belgisch Olympisch Team.
</doc>
<doc id="1678" genre="news" gender="F">
Moeder vondeling CS voor de rechter
AMSTERDAM - De 40-jarige moeder van het jongetje dat vorig jaar november op 26 november werd achtergelaten op het Centraal Station, moet volgende week dinsdag verschijnen voor de rechtbank in Amsterdam. Nabila R. wordt verdacht van het te vondeling leggen van de toen bijna vier jaar oude kleuter. De politie tastte dagenlang in het duister over de leeftijd, de naam en het land van herkomst van het kind. Hij sprak geen woord. Ook de inzet van tolken mocht niet baten. De jongen werd ondergebracht in een pleeggezin. Drie dagen later werd Nabila R. op straat in Amsterdam aangehouden. Burgers herkenden haar op de camerabeelden die de politie had verspreid. Daarop loopt ze met twee rolkoffers door het station, met haar zoontje naast haar. Op het te vondeling leggen van een kind staat volgens de wet een gevangenisstraf van 4,5 jaar. Als de vader of moeder zoiets doet, kan de straf met een derde worden verhoogd. Waarom Nabila R. haar zoontje achterliet op het Centraal Station is niet duidelijk. Het Openbaar Ministerie zei na haar aanhouding dat Nabila R. last leek te hebben van „de nodige sociale problematiek.” Haar advocate Romy Hartman wilde nog niet zeggen of de vrouw is onderzocht door een psychiater of psycholoog. Het is niet de eerste keer dat een kind wordt achtergelaten op het Centraal Station. In 2002 zat de 6-jarige Luca moederziel alleen in de Burger King op het CS. Hij had een briefje in zijn hand waarin werd gevraagd om goed voor hem te zorgen. Zijn moeder meldde zich anderhalve maand later. Ze vertelde dat een Chinese priester haar had gezegd dat haar kind werd geplaagd door de geest van een overleden familielid en dat het slecht met hem zou aflopen. Ze werd tot drie maanden gevangenisstraf veroordeeld. Luca bleef anderhalf jaar in een Amsterdams pleeggezin, en verhuisde daarna naar Italië. In 2003 liet een 19-jarige asielzoekster een baby van zeven maanden achter op het CS. Zij werd vanwege haar geestestoestand niet veroordeeld. De zitting tegen Nabila R. volgende week dinsdag is nog niet inhoudelijk.    .
</doc>
<doc id="1679" genre="news" gender="F">
Zoek nooit naar een schaap  met vijf poten
Vragenlijsten Wie gaat solliciteren kan onderworpen worden aan een ‘assessment test’ – een test die meet hoe intelligent je bent en wat je eigenschappen zijn. Maar hoe betrouwbaar is dat? Je kunt soldaten leren hoe ze een geweer moeten afvuren, maar hoe weet je of ze daadwerkelijk schieten als de vijand nadert? Om een betere selectie te kunnen maken bij hun rekruten vroeg het Amerikaanse leger in de Eerste Wereldoorlog aan wetenschappers een test te ontwikkelen, die voorspelt of een soldaat goed presteert op het slagveld.
</doc>
<doc id="1680" genre="news" gender="F">
Vaccinatiecampagne onder jongeren tegen meningokokkenziekte
Vanaf volgende week krijgen 130.000 veertienjarige jongeren een oproep in de brievenbus om zich te laten vaccineren tegen meningokokkenziekte. In 2019 krijgen nog eens 860.000 kinderen dezelfde oproep. Kinderen van veertien maanden krijgen de vaccinatie al in het kader van het Rijksvaccinatieprogramma. De vaccinatie met veertien jaar is volgens het RIVM nodig omdat het vaccin niet langer dan een jaar of vijf goede bescherming biedt. De jongeren die nu een oproep krijgen zijn het vaakst drager van de meningokokken W-bacterie en daarom dragen ze ook het meest bij aan de verspreiding ervan onder andere leeftijdsgroepen. Daarom - en omdat de vaccins schaars zijn - is ervoor gekozen om juist deze groep tieners te vaccineren. In onderstaande video leggen we uit waarom bijna één miljoen jongeren een uitnodiging krijgt om zich te laten vaccineren: Er zijn de komende drie jaar gegarandeerd voldoende vaccins om de 14-jarigen te vaccineren. Voor de oudere kinderen is dat nog niet honderd procent zeker, maar volgens het RIVM wel "zeer waarschijnlijk". Voor mensen die buiten de doelgroep van de RIVM-campagne vallen, maar toch een vaccinatie willen, zijn er beperkt vaccins beschikbaar. Zij hebben in alle gevallen een recept nodig van de huisarts of de GG&GD en moeten zelf de kosten dragen van ongeveer zestig euro. Meningokokkenziekte is een ernstige infectie die kan leiden tot hersenvliesontsteking en bloedvergifting. In die gevallen is de infectie levensbedreigend . De vaccinatiecampagne die per 1 oktober van start gaat is het gevolg van de toename van infecties door meningokokken type W. Meningokokken W veroorzaken de meeste meningokokkeninfecties in Nederland. Bovendien is dit type meningokok ziekmakender en veroorzaakt daardoor sneller ernstige infecties dan andere typen meningokokken. Patiënten zijn bijna altijd zwaar ziek, belanden vaak op de intensive care en overlijden in bijna een op de vijf gevallen. Het is niet altijd eenvoudig om meningokokkeninfecties te herkennen. Ze beginnen vaak met griepachtige verschijnselen die zich razendsnel kunnen ontwikkelen tot levensbedreigende infecties. Als het gaat om hersenvliesontsteking, dan gaat dat vaak gepaard met stijfheid van de nek. Ontwikkelt de infectie zich tot een bloedvergiftiging dan treden rode en paarse vlekken op de huid op. Bij meningokokken W begint de infectie geregeld met buikgriep en diarree. Ook meningokokken type B veroorzaakt relatief veel infecties. In 2017 waren dat er ongeveer zeventig. Tegen type B wordt in Nederland niet gevaccineerd. In Engeland, waar meningokokken B de meeste slachtoffers maakt, gebeurt dat wel. Engeland ging Nederland ook voor bij de toename van het aantal infecties door meningokokken W. Die begon daar al in 2009. Sindsdien hebben de Engelsen veel vaccins ingekocht en uitgebreide vaccinatiecampagnes georganiseerd. Volgens Hans van Vliet, programmamanager Rijksvaccinatieprogramma bij het RIVM, zijn er verschillende redenen dat Nederland niet vaccineert tegen meningokokken B. "We zien al geruime tijd geen toename in het aantal meningokokkeninfecties door type B", zegt hij. "Bovendien veroorzaken die minder vaak blijvende gezondheidsschade en sterfgevallen. Maar de Gezondheidsraad werkt wel aan een advies over het wel of niet invoeren van vaccinatie tegen meningokokken B. Vaccineren tegen meningokokken B kan alleen met een apart vaccin. Vaccinatie tegen meningokokken C zit sinds 2002 in het Rijksvaccinatieprogramma. Dat jaar werd er ook een massale inhaalvaccinatiecampagne georganiseerd onder kinderen geboren tussen juni 1983 en juni 2001. In 2001 leidde type C van de meningokokkenbacterie tot bijna 300 infecties, sinds invoering van de vaccinatie zijn dat er nog zo'n tien per jaar. Per 1 april 2018 is de vaccinatie tegen meningokokken type C vervangen door een vaccinatie met een combinatievaccin tegen meningokokken types A, C, W en Y. Het succes van de vaccinatie tegen meningokokken C staat model voor de aanpak van meningokokken W. Van Vliet van het RIVM: "Bij meningokokken C was het genoeg om die groep jongeren te vaccineren om de verspreiding van de bacterie te stoppen en het aantal infecties sterk te verminderen. Onze aanname is dat het met meningokokken W niet anders zal gaan."
</doc>
<doc id="1681" genre="news" gender="F">
Het woordje ‘eigenlijk’ kondigt iets onverwachts aan
Taalkunde  Na het woord ‘eigenlijk’ volgt een contrast. Het gebruik is nu in de praktijk onderzocht. Het maakt het onvoorspelbare iets grijpbaarder.
</doc>
<doc id="1682" genre="news" gender="F">
‘De kinderen praten nooit  meer over hun moeder nu ze dood  is’
Maandaginterview Gordon Darroch (44) en zijn vrouw Magteld Jansen kregen twee autistische zoons, wat zo veel stress opleverde dat hun huwelijk bijna strandde. Vervolgens kreeg Magteld kanker, waaraan zij stierf. Het boek dat hij schreef leest als een monument voor haar. Gordon Darroch (1974) werd geboren in Norwich, Engeland. Zijn vader was advocaat en rechter, zijn moeder werkte in de bibliotheek.
</doc>
<doc id="1683" genre="news" gender="F">
Opvolger Dries Van Langenhove in UGent-bestuur ook lid 'Schild & Vrienden'
In het debat rond Dries Van Langenhove roeren ook de Gentse studenten zich. Ze plaatsen vraagtekens bij de opvolging van de extreemrechtse voorman van Schild & Vrienden in de raad van bestuur van de Universiteit Gent. Zodra de nieuwe termijn van twee jaar ingaat, in oktober, schuift running mate Louis De Stoop mee aan tafel. De Stoop is net als Van Langenhove rechtenstudent en volgens intimi een hard­liner binnen Schild & Vrienden. De felbesproken Pano-reportage van vorige week bracht een Facebookpost aan het licht waarin hij Adolf Hitler imiteert voor de Eiffeltoren.  ‘Onbegrijpelijk dat iemand als Louis De Stoop straks in de raad van bestuur mag zetelen’, zegt studente Louise De Cooman, die vanaf oktober ook bestuurslid wordt. ‘Het is maar logisch dat de universiteit hier een stokje voor steekt. Iemand die zich met Hitler vergelijkt, hoort daar niet thuis.’ De Cooman pleit ervoor om de tuchtprocedure die al loopt tegen Dries Van Langenhove, open te trekken. ‘Waarom onderzoekt rector Rik Van de Walle de andere leden van Schild & Vrienden niet? Waarom worden de banden met de Nationalistische Studentenvereniging (NSV) en het Katholiek Vlaams Hoogstudentenverbond (KVHV) niet blootgelegd? Dat zijn verenigingen die worden gefinancierd door de universiteit.’ De Gentse Studentenraad beraadt zich over mogelijke stappen. Volgens een ander bestuurslid, Patricia Kosta­dinov, is de verontwaardiging onder de studenten groot. Op 25 september betogen ze aan het rectoraat tegen Schild & Vrienden. Ook professoren zoals Petra De Sutter zouden liever geen aanhangers van Schild & Vrienden in de raad van bestuur zien. Maar het blijft onduidelijk welke juridische stappen de Universiteit Gent kan zetten. ‘Het is belangrijk dat de universiteit heel goed haar eigen reglement volgt, zodat ze later haar staart niet moet intrekken’, vindt bestuurslid Benjamin Biebuyck.
</doc>
<doc id="1684" genre="news" gender="F">
Het verhaal achter de beklijvende foto van de man die 17 jaar geleden loodrecht uit de Twin Towers sprong
De rook verstikte hem, de hitte verzengde hem. Hij zou dood gaan. Dat besef was er intussen. Hij koos ervoor om zelf te kiezen hoe hij zou sterven. En hij sprong. Het werd een van de meest iconische beelden van 9/11.  De rook verstikte hem, de hitte verzengde hem. Hij zou dood gaan. Dat besef was er intussen. Hij koos ervoor om zelf te kiezen hoe hij zou sterven. En hij sprong. Het werd een van de meest iconische beelden van 9/11. Dinsdag is het exact 17 jaar geleden dat twee gekaapte vliegtuigen de torens van het World Trade Center in New York (Amerika) doorboorden, een vliegtuig crashte op het Pentagon en een ander neerstortte in Shanksville in Pennsylvania. Van die zwarte dag in de geschiedenis van Amerika bestaan honderden foto’s. Veel foto’s die naar adem doen happen. Een nog niet eens zo’n scherpe foto van die dag is uiteindelijk uitgegroeid tot een van de meest beklijvende beelden van die noodlottige 11 september 2001. De foto werd gemaakt door foto-journalist Richard Drew van Associated Press. Het beeld, dat de naam ‘Falling Man’ kreeg, werd de dagen erna gepubliceerd in de kranten. Lang niet in alle kranten, want destijds werd de foto nog te pijnlijk, te confronterend, te choquerend bevonden. Er kwamen veel reacties op. Veel lezers vonden het moeilijk om naar de foto te kijken; de foto van een man die loodrecht naar beneden valt, hoofd omlaag, perfect langs de verticale lijnen van het gebouw. Alsof hij als een pijl naar beneden schiet, zonder angst de dood tegemoet. Zijn armen langs zijn zij, hij lijkt zorgeloos. De foto werd uit de archieven geschrapt en werd amper nog gepubliceerd, tot hij weer gebruikt werd in een artikel van Esquire in 2003. Intussen is het een van de meest bekeken foto’s van iemand die aan het sterven is. De man zat net als honderden anderen gevangen in de Twin Towers in New York waar intussen een verwoestende brand was uitgebroken. In de straten rondom de torens en op televisie konden honderden mensen zien hoe de mensen in de WTC-torens geen weg meer uit konden, helemaal gevangen zaten, en geen andere uitweg meer zagen dan uit de ramen te springen, tientallen, soms honderden meters naar beneden. De Falling Man deed dit om 9 uur, 41 minuten en 15 seconden plaatselijke tijd, zo blijkt uit de gegevens van de foto die toen genomen werd. Op de foto staat hij stil, maar in werkelijkheid viel hij pijlsnel naar beneden en viel hij net als anderen; chaotisch, draaiend, hevig met de armen en benen bewegend. Met een snelheid van bijna 250 kilometer per uur zou hij een paar seconden na de foto tegen de grond smakken. Geen mens die dat overleeft. De man was alleszins niet alleen: geschat wordt dat die dag ongeveer 200 mensen uit de brandende torens in New York sprongen, langs alle vier zijden van de gebouwen, van op alle verdiepingen. Eerst door de ramen die door de impact van het vliegtuig en de branden kapot gingen, daarna begonnen ze zelf ramen kapot te slaan. Ze sprongen om aan de rook te ontsnappen, ze sprongen om aan het vuur te ontsnappen, ze sprongen om niet onder de instortende plafonds en vloeren terecht te komen. Ze sprongen om nog één keer te kunnen ademen voor ze zouden sterven. De sprong duurde gemiddeld 10 seconden. Sommigen probeerden tevergeefs met gordijnen die ze vonden parachutes te maken. Een van de springers landde op de grond op een brandweerman, waarna ook die stierf. Wie de Falling Man is, is nog altijd niet geweten. Vermoed wordt dat hij een medewerker was van het Windows of the World-restaurant, bovenaan de noordelijke toren van het WTC. Maar mogelijk werkte hij bij cateringbedrijf Forte Food. Een van de namen waar hij het meest aan gelinkt wordt, is die van Norberto Hernandez. Journalist Peter Cheney trok met de foto “Falling Man” naar de familie van Norberto. De broer en zus van Norberto identificeerden beide de vallende man als Hernandez, maar een van de dochters van Norberto Hernandez ontkent dat. Ook de echtgenote van Norberto zegt dat de vallende man niet haar echtgenoot is. Sindsdien verdeelt de foto de familie. Een aantal familieleden weigert ook te geloven dat de man Hernandez zou zijn omwille van religieuze redenen, ook al werd geen enkel slachtoffer van 11 september geclassificeerd als gestorven door zelfmoord, ook niet de mensen die sprongen. Op een andere foto die van de Falling Man gemaakt is, is te zien hoe de man een oranje onderhemdje aan heeft. En dat linkt de foto aan Jonathan Briley. Hij werkte net als Hernandez bij Windows of the World. Collega’s van Briley geloven dat de vallende man Jonathan is. Dat zegt ook zijn zus: haar broer zou namelijk astma gehad hebben, en de verstikkende rook zou hem tot springen gedwongen hebben. Bovendien droeg hij zo vaak een oranje onderhemdje dat zijn broer Timothy hem er vaak mee plaagde. Maar echte bewijzen voor wie de man op de iconische foto is, zijn er niet. Intussen groeide de foto van de vallende man wel uit tot een onbekend graf voor al de . De Falling Man werd zo het graf van de Onbekende Soldaat van .
</doc>
<doc id="1685" genre="news" gender="F">
“Mijn passie voor katten komt misschien door mijn naam: Katty”
Een internationale jury van de Federation of European Photographers (FEP) heeft Katty Plevoets als eerste erkende kattenfotografe van Europa een kwaliteitslabel gegeven. “Voor mij is kattenfotografie kunst”, klinkt het bij de Zwijndrechtse. Het uitgelezen moment om een kat te fotograferen is tussen 10 en 10.30u in de voormiddag. Dat ondervindt Katty na vier jaar katten fotograferen. “Dan hebben ze al gegeten en zijn ze nog actief. In de namiddag slaapt een kat liever en ik zou ook niet willen gewekt worden voor een fotoshoot”, zegt Katty. De kattenfotografe neemt haar tijd om een kat te fotograferen. “Ik werk als volgt: ik spreek eerst af met de eigenaars die een foto van hun kat willen.
</doc>
<doc id="1686" genre="news" gender="F">
Jarenlang uitgewezen, maar nu mogen Armeense broer en zus toch in Nederland blijven
Acht keer luidde het verdict: Lili (12) en Howick (13) móéten naar Armenië uitgezet worden, ook al wonen ze bijna hun hele leven in Nederland. Maar de voorbije weken steeg de druk op de staatssecretaris zo erg dat hij met zijn vrouw moest onderduiken en uiteindelijk toch besliste dat de broer en zus mochten blijven. Tot grote opluchting van de tieners: “Eindelijk kunnen we weer normaal naar school.” “We hebben gehoord dat ze ons naar een weeshuis willen sturen in Armenië. We zijn doodsbang, want we weten niet waar we terechtkomen. Alstublieft, breng ons niet naar een weeshuis.” De brief van Lili (12) en Howick (13) aan staatssecretaris van Justitie en Veiligheid Mark Harbers was hun laatste smeekbede. Om toch niet uitgezet te worden naar ­Armenië, het geboorteland van hun moeder waar zij zelf nog nooit waren geweest. Maar het maakte weinig indruk op de staatssecretaris.
</doc>
<doc id="1687" genre="news" gender="F">
Nu ook protest tegen opvolger Dries Van Langenhove: “Wie zich met Hitler vergelijkt, hoort niet in raad van bestuur”
Nu Dries Van Langenhove van Schild & Vrienden zijn zetel in de raad van bestuur van de UGent kwijt is, volgt vertrouweling Louis De Stoop hem in oktober op. “Onbegrijpelijk”, vinden studenten. Op 25 september trekken ze de straat op. In het debat rond Dries Van Langenhove roeren ook de Gentse studenten zich. Ze plaatsen vraagtekens bij de opvolging van de extreemrechtse voorman van Schild & Vrienden in de raad van bestuur van de Universiteit Gent. Zodra de nieuwe termijn van twee jaar ingaat, in oktober, schuift Louis De Stoop mee aan tafel. Louis De Stoop is net als Van Langenhove rechtenstudent en volgens intimi een binnen Schild & Vrienden.
</doc>
<doc id="1688" genre="news" gender="F">
De 7 levenswijsheden van Paulo Coelho: Diploma's zijn de nieuwe adellijke titels: je hebt er hard voor gewerkt, maar uiteindelijk kun je er geen baan mee vinden
Paulo Coelho «Ik draag de ideeën van de hippiecultuur in mijn hart. Maak je leven simpel, trek de natuur in, probeer gezond te eten en luister naar goede muziek. Het is geen rocket science . Maar de wereld gaat de andere kant op, daarom wilde ik dit boek schrijven. Iedereen weet wat er mis is en we moeten het kwaad bestrijden. Niet door een community op te richten, of iets te posten tegen het één of ander, want kwaad bestrijd je door een voorbeeld te stellen. »Kijk naar mijn geboorteland, Brazilië: daar is het heel ingewikkeld. De president is afgezet, met idiote argumenten, en nu is het een puinhoop. Dat leidt tot extremisme en zo komen er steeds meer rechtse politici. Toen ik daarover nadacht, wilde ik vertellen over hippies. Die volgden misschien niet de regels, maar ze hadden wel ethiek. Ik was er zelf ook één. We werden gehaat door de regering, maar dat kon ons niks schelen. Toentertijd wisten mensen niks over hippies. Ze dachten dat we alleen maar stoned waren, de liefde bedreven en naar vreselijke muziek luisterden, maar het was de beste periode van mijn leven.» Coelho «Tegenwoordig hechten mensen veel waarde aan diploma’s halen, maar diploma’s betekenen niets. Vroeger had je adellijke titels, was je de graaf van X of de hertog van Y. Diploma’s zijn de nieuwe adellijke titels; je hebt er hard voor gewerkt, maar aan het eind van het verhaal kun je geen baan vinden. Je kunt dus beter doen wat je graag wilt, want op een universiteit ga je niks leren. Je leert door te proberen, met vallen en opstaan. Levenservaring is veel belangrijker dan een diploma.»
</doc>
<doc id="1689" genre="news" gender="F">
Doofpot op ’eiland van de dood’
BANGKOK - Koh Tao, een van de populairste eilanden van Thailand, is voor velen een paradijs op aarde. Maar het eiland wordt opgeschrikt door een toenemend aantal mysterieuze moorden, verkrachtingen en verdwijningen.
</doc>
<doc id="1690" genre="news" gender="F">
Vijfdaagse behandeling ’helikopterzaak’ van start
AMSTERDAM - De rechtbank start dinsdag met de vijfdaagse behandeling van de ’helikopterzaak’ waarbij tot nu toe negen verdachten betrokken zijn. Woensdag meldde de laatste verdachte zich bij de politie. De 39-jarige man uit Bergen op Zoom werd direct achter tralies gezet. Volg de zaak hieronder vanaf 9.00 uur via de tweets van verslaggever Saskia Belleman.     Dinsdag begint in Amsterdam de strafzaak tegen de nu in totaal negen verdachten. De rechtbank heeft er vijf dagen voor uitgetrokken. De verijdelde ontsnapping vond plaats op 11 oktober vorig jaar. Benaouf A. zit een celstraf van twaalf jaar uit voor de moord op Najeb Bouhbouh in 2012 in Antwerpen. Dat vormde het startsein voor een reeks liquidaties binnen de wereld van de ’mocromaffia’.   Het plan was om A. vanaf de luchtplaats van de gevangenis in Roermond op te takelen, maar het plan mislukte dankzij een oplettende verhuurder van de helikopter. De verhuurder raakte gealarmeerd door het verhaal van zijn klant, die zogenaamd zijn vriendin wilde verrassen met een helivlucht. In plaats van een kleine heli, wilde de ’amoureuze’ klant een groot type huren. Dat deed bij de verhuurder de alarmbellen afgaan. De politie wachtte de verdachten op bij het vliegveld in Budel. De bedoeling was dat daar de ingehuurde Colombiaan Alvaro G.B. de stuurknuppel zou overnemen van de piloot. De politie kon na een wilde achtervolging waarbij één van de verdachten werd doodgeschoten, de mannen inrekenen. Alvaro G.B. bleek maar al te bereid om een verklaring af te leggen over zijn kompanen, waarbij hij zijn eigen rol bagatelliseerde. Tijdens een eerste pro formazitting zei hij dat hij dacht dat hij een rol zou gaan spelen in een Netflix-serie. Eenmaal in Nederland werd hem duidelijk dat hij niet de glansrol van zijn leven zou krijgen. Hij zegt dat hij niet wilde meedoen, maar dat zijn familie in Colombia werd bedreigd. Hij zou 100.000 dollar krijgen voor zijn rol in de ontsnapping.     Volgens Alvaro G.B. was hij niet eens in staat om een helikopter van het type EC130 te vliegen. En ook zei hij dat hij vast van plan was om de kaping van de helikopter te verijdelen door zijn pet tegen de wieken te gooien. De politie was hem voor. De officier van justitie vond het beeld van de Colombiaan „als hoeder van de rechtsstaat de wereld op z’n kop.” Dat hij of zijn familie bedreigd zouden zijn is niet te verifiëren. Bovendien sloeg Alvaro G.B. op de vlucht en kon pas worden opgepakt in Frankrijk. De OvJ: „Niet echt gedrag van een spijtoptant.”.
</doc>
<doc id="1691" genre="news" gender="F">
’Vies hoekje’ Utrecht nu gezellig hofje
Utrecht - Het was jarenlang een onguur hoekje vol graffiti en hangjeugd, maar dankzij de inspanningen van inwoners is het binnenplaatsje tussen de Keukenstraat en de Magdalenastraat in het Utrechtse Museumkwartier nu een gezellig hofje.
</doc>
<doc id="1692" genre="news" gender="F">
Nederlandse miljonair is vaak boer
Amsterdam - In de gemeenten Laren, Blaricum, Bloemendaal en Wassenaar is de kans het grootste om een Nederlandse miljonair tegen het lijf te lopen. Maar de gemeente Baarle-Nassau maakt een opmerkelijke opmars. Stond de Brabantse grensgemeente in 2009 nog op plek 113, dit jaar staat Baarle-Nassau honderd plekken hoger op de lijst van miljonairsgemeenten.
</doc>
<doc id="1693" genre="news" gender="F">
Trailerbouwer vrijuit na dodelijk bedrijfsongeval
ZWOLLE - Trailerbouwer Broshuis in Kampen is door de rechtbank in Zwolle vrijgesproken van het niet naleven van veiligheidsvoorschriften met een dodelijk ongeval als gevolg. Volgens de rechtbank is de dood van de 29-jarige Dervis Ünal op 17 maart 2016 niet te wijten aan nalatigheid van het bedrijf. Het Openbaar Ministerie eiste twee weken geleden behalve een boete van 71.250 euro, ook stillegging van het bedrijf als het in de komende twee jaar nog eens mis zou gaan. Broshuis werd in 2014 ook al veroordeeld tot betaling van een boete van 6000 euro, nadat een verwarmingsmonteur overleed. De man stond samen met zijn broer die zwaargewond raakte, op een steiger die omver werd gereden door een kraan van Broshuis. Bij het ongeval in 2016 werd Ünal geplet door duizenden kilo’s staal toen de nek van een trailer omlaag kwam. De stutten die de nek moesten ondersteunen waren verwijderd om een defecte hydraulische cilinder te kunnen vervangen. Het slachtoffer probeerde er nog snel gereedschap onder vandaan te halen, met fataal gevolg. De rechtbank oordeelde dat Broshuis wel degelijk veiligheidsvoorschriften in acht nam en het personeel daar ook steeds op wees. Het ongeluk gebeurde op de afdeling afmontage, met materiaal dat nog niet langs de eindcontrole was geweest.
</doc>
<doc id="1694" genre="news" gender="F">
De wereld als werkplek
Werken op het strand van een tropisch oord, met je laptop op de terrastafel en je voeten in de schuimende branding. Het leven van een digitale nomade lijkt een droombestaan. Maar eigenschappen als discipline en besluitvaardigheid zijn onontbeerlijk.
</doc>
<doc id="1695" genre="news" gender="F">
Erdogan: aanval op Idlib brengt Europa in gevaar
In een opinieartikel in The Wall Street Journal stelt Erdogan dat Assad de strijd tegen terrorisme gebruikt om onschuldige mensen aan te vallen. De aanval op het laatste Syrische rebellenbolwerk Idlib door regeringstroepen van president Assad zal veiligheidsproblemen met zich meebrengen voor Turkije, Europa en de rest van de wereld. Dat stelt de Turkse president Erdogan dinsdag in een opinieartikel in The Wall Street Journal .
</doc>
<doc id="1696" genre="news" gender="F">
SCP: leefniveau stijgt maar sociale kloof blijft groot
Sociale Staat van Nederland Nederlanders hebben over het algemeen een hoge kwaliteit van leven. Maar er zijn hardnekkige verschillen tussen groepen. Het Sociaal en Cultureel Planbureau (SCP) heeft aan de vooravond van Prinsjesdag een waarschuwing voor het kabinet: de kwaliteit van leven van de Nederlandse bevolking is er de afgelopen tien jaar gemiddeld genomen op vooruit gegaan, maar de verschillen in leefsituatie en tevredenheid tussen burgers uit verschillende inkomens- en opleidingsgroepen zijn niet kleiner geworden. procent van de mannen heeft interesse in politiek, tegen 51 procent van de vrouwen. Meer mannen (53 procent) dan vrouwen (47 procent) vinden ook dat het de goede kant op gaat met Nederland. procent van de vrouwen is dan weer voor een bindend referendum, tegen 64 procent van de mannen.
</doc>
<doc id="1697" genre="news" gender="F">
China gaf Alibaba-oprichter Jack Ma de ruimte
Alibaba Jack Ma, als internetpionier miljardair geworden, trekt zich terug. Weinig kans dat China weer zo’n particulier ondernemer laat opstaan. Jack Ma is binnen en buiten China verreweg de bekendste Chinese ondernemer. Volgend jaar treedt hij af als topman van internetgigant Alibaba; Daniel Zhang, voorzitter van het dagelijks bestuur, volgt hem op. Ma zegt zich meer te willen richten op onderwijs en, net als zijn grote voorbeeld Bill Gates, op liefdadigheid. Hij behoudt invloed: met 6,4 procent blijft Ma de grootste aandeelhouder, en hij blijft ook in de groep die achter de schermen het beleid bepaalt.
</doc>
<doc id="1698" genre="news" gender="F">
Aan de kookboeken zie je dat we nu anders eten
Wat eten we? 80 procent groente en 20 procent vlees was vier jaar geleden nog een vernieuwend statement. De tijden veranderen, en wij met hen, het is een cliché. Maar toch kijk je er soms van op hoe snel de tijden zijn veranderd, en wij dus ook. Pakte laatst een kookboek uit de kast, van Niven Kunz, de jonge talentvolle chef-kok die al op zijn 24ste een Michelinster had (en die nu trouwens, want de tijden veranderen, helemaal niet meer zo jong is, gewoon 37). Dat kookboek is uit 2014 en het heet Niven 80/20 wat betekent: 80 procent groente, 20 procent vlees of vis. Dat was toen een krachtig en vernieuwend statement, dat veel jonge chefs maakten. Kunz’ laatste boek heet gewoon Groente! Chefs roepen al zeker tien jaar lang dat ze gek zijn op groenten, wat dat betreft verandert er nu juist weer niet zo veel.
</doc>
<doc id="1699" genre="news" gender="F">
Ook voor de gemeentelijke speelpleinwerking ’t Ravotterke was de zomer goed
Keerbergen - De zomervakantie lijkt alweer eeuwen geleden. Een terugblik op de gemeentelijke speelpleinwerking 't Ravotterke brengt ze weer even tot leven. Van 6 tot en met 31 augustus hebben dagelijks een 60-tal kinderen deelgenomen aan de activiteiten die de monitoren van de Keerbergse speelpleinwerking 't Ravotterke hadden georganiseerd. Deze gingen voor het tweede jaar op rij door in de Scoutslokalen aan het Vossekot. "De kinderen hebben er duidelijk genoten van de speelruimte die ze daar ter beschikking hadden", aldus de bevoegde schepen, Wouter Boncquet (CD&V). "Ook de indeling in leeftijdsgroepen was terug een succes: speelpleinwerking tussen 6 en 10 jaar, tienerwerking tussen 11 en 14 jaar en de SWAP met de meest avontuurlijke activiteiten voor de leeftijdsgroep tussen 11 en 16 jaar. Dit jaar was ook de SWAP-leeftijd verlaagd van 14 naar 11 jaar." Daarnaast merkt de schepen ook op dat de voor- en naopvang ook voor de ouders een welgekomen pluspunt was. "Ook dit was nieuw aan de editie 2018 en werd zeer geapprecieerd." Op de laatste dag van de speelpleinwerking hield de schepen er dan ook aan om het animatorenteam uitgebreid te bedanken voor hun inzet.
</doc>
<doc id="1700" genre="news" gender="F">
Aantal miljonairs in Nederland blijft groeien
Waar er in 2006 nog 72.000 miljonairs waren, werden er in 2016 in totaal 112.000 geteld. Ruim driekwart van die groep is vijftig jaar of ouder. Een groeiend aantal mensen in Nederland kan zichzelf miljonair noemen. Met 112.000 miljonairshuishoudens in 2016 is het hoogste aantal geteld sinds 2006. In dat jaar begon het onderzoek naar het aantal miljonairs en werden er nog 72.000 geteld.
</doc>
<doc id="1701" genre="news" gender="F">
Reus Vaantjesboer op wandel door Brussel
Halle - Reus Vaantjesboer uit Halle trok voor zijn zestigste verjaardag op uitstap naar Brussel waar de Confrerie van de Vaantjesboer deelnam aan het belgian Beerweekend. De Halse Vaantjesboer reed mee door de straten van Brussel in de Stoet der Bierconfrerieën. Reus Vaantjesboer en het Halse duivelsbier zijn nauw met elkaar verbonden. Reus Vaantjesboer met zijn rijdende vat duivelsbier stal in elk geval de show en prijkt sinds dit weekeinde op duizenden foto's van toeristen en bierliefhebbers.
</doc>
<doc id="1702" genre="news" gender="F">
Reunie van familie Adams in countrystijl
Sint-Pieters-Leeuw - Het werd een gezellig feest bij de nakomelingen van Georges Adams en Mathilde Schurmans van het Hof te Zellick in Sint-Pieter-Leeuw. Beiden baatten dit landbouwbedrijf vele jaren uit en lieten een uitgebreid nageslacht na met elf kinderen, 22 kleinkinderen, 22 achterkleinkinderen en 2 achter -achterkleinkinderen. Tel daar nog hun partners bij en dan krijg je een grote vrolijke bende. Sinds 2006 wordt een tweejaarlijkse bijeenkomst georganiseerd om bij te praten. Dit jaar werd van de reunie een countryfeest gemaakt waarbij zelfs een initiatie linedance niet ontbrak.
</doc>
<doc id="1703" genre="news" gender="F">
Vlaams Belang Sint-Pieters-Leeuw ambieert twee zetels
Sint-Pieters-Leeuw - Ook Vlaams Belang is klaar met zijn lijstvorming in Sint-Pieters-Leeuw. Voor de derde maal komt de partij in Sint)-Pieters-Leeuw op met een volledige lijst met voord e tweede maal huidig gemeenteraadslid Eddy Longeval als lijststrekker. Op de tweede plaats staat Hilde Lanckmans en op de derde plaats jongerenkandidaat Laurent Houlez, vooral gekend in voetbalmiddens. Opmerkelijk is de hoge plaats van jongeren op de lijst. "Het is niet onze ambitie om de burgemeester te leveren., wel om de burgemeester en de schepenen in het oog te houden. We gaan voor een constructieve oppositie zoals we in het verleden ook altijd gevoerd hebben; Onze ambitie wel om van een naar twee zetels te gaan ind e gemeenteraad. dat zou een zeer mooi resultaat zijn", aldus Eddy Longeval. Vlaams Belang lanceert deze week een programma met tien punten die voor de partij belangrijk zijn. Zo moet betaalbaar wonen ene belangrijk speerpunt zijn voor het volgende bestuur, grote aandacht voor leefbaarheid en netheid van de wijken, meer blauw dichter bij de mensen door een politiepost in Zuun en Ruisbroek en meer inspanningen voor het behoud van de eigen cultuur en waarden. Opmerkelijk is dat Vlaams Belang zich afzet tegen de Drie Fonteinenbrug waar deze week de eerste spadesteek werd van gegeven omdat ze het nut en beoogde effect onvoldoende bewezen vindt.
</doc>
<doc id="1704" genre="news" gender="F">
SP.A Leeuw vult lijst aan met onafhankelijke kandidaten
Sint-Pieters-Leeuw - De SP.A-afdeling van Sint-Pieters-Leeuw maakte de lijst bekend waarmee de partij op 14 oktober naar stembus wil. Opvallend zijn kandidaten die als onafhankelijke de lijst mee aanvullen. Lijsttrekker wordt huidige gemeenteraadslid Guy Jonville. Nieuwkomer Patricia Defossez, voorzitter van Femma Ruisbroek, staat als onafhankelijk kandidaat op de tweede plaats. Daarna volgt OCMW-raadslid David van Vooren. Cathy Stroobant staat op plaats vier, gevolgd door de jongeren Stepahne Peruzzi uit Zuun en Tessa Corenlis uit Vlezenbeek. Andere onafhankelijke kandidaten die de SP.A-lijst aanvullen zijn Tom Feyen, voorzitter van de kunstkring Leeuw Art, Lidia Defossez en Marc Devuyst. Lijstduwer wordt vakbondsmilitant Guido Devuuyst. "Als de kiezer ons het vertrouwen geeft, dan willen we het beleid in Sint-Pieters-Leeuw in een meer sociale en duurzame richting sturen", aldus lijsttrekker Guy Jonville. "In het verleden deden we herhaaldelijk constructieve voorstellen vanuit de oppositie".
</doc>
<doc id="1705" genre="news" gender="F">
Causerie met Ilse Landuyt over de geschiedenis van honger en dorst
Tremelo - Op zondag 23 september organiseert het Willemsfonds Tremelo een causerie met Ilse Landuyt die het verleden induikt op zoek naar de geschiedenis van honger en dorst. Lustten de Romeinen tomaten, en waarom niet, en wat dan wel? Waarom hadden middeleeuwse glazen reliëftekeningen? En hoera, chocolade eten tijdens de vasten mag wél van de paus! Ilse Landuyt duikelt het verleden in op zoek naar de geschiedenis van honger en dorst. Van de gebraden everzwijnen bij de Kelten tot onze moleculaire keuken. Spreker Ilse Landuyt studeerde Romaanse Filologie en Politieke en Sociale Geschiedenis van de Westerse Wereld. Om praktische redenen is inschrijven(via mail naar hdecoo@skynet.be) handig Deelname : 10 euro - 8 euro Willemsfondsleden, ter plaatse te betalen - hapjes en drankje inbegrepen
</doc>
<doc id="1706" genre="news" gender="F">
Samana Meeuwen smult bij Chocolatier Vissers
Meeuwen Vertrekkende vanaf 't Heem gingen we met twaalf Samanaleden op stap. Onze vrijwilligers stonden klaar om waar nodig een handje te helpen. Toen we aankwamen bij de Chocolatier, stond de gastvrouw te wachten in haar werkpak, met koksmuts en al. Daar waren ook reeds 29 andere leden aanwezig. Na een filmpje over de cacaoboon en hoe chocolade gemaakt wordt, kregen we ook een hele demonstratie. We leerden hoe er met de chocolade gewerkt wordt, hoe pralines ontstaan en hoe de vormen voor figuurtjes voor Pasen en Sinterklaas gebruikt worden. Alles werd voor onze ogen klaargemaakt en na de koffie met vlaai, mochten we al dat lekkers ook proeven. Het was een leerrijke en lekkere namiddag.
</doc>
<doc id="1707" genre="news" gender="F">
Geheime terrorismesteun nieuw probleem voor Blok
De Haagse Stemming Vandaag praat de senaat over de strafrechtelijke aanpak van terrorisme. Schrijf je in om deze politieke nieuwsbrief per mail te ontvangen. De VVD-minister van Buitenlandse Zaken moet uitleggen waarom hij Syrische terroristen financierde. De selectiecommissie van VVD-Kamerleden blijkt hun Twitterfeed te hebben overgeslagen. En we zijn iets minder negatief over waar het met het land naartoe gaat.
</doc>
<doc id="1708" genre="news" gender="F">
Infrarood
Onlangs had ik weer eens de levensvreugde van een goudvis in een emmer piranha’s, waarop mijn zus me meesleepte naar de sauna. Met ieder dompelbad knapte ik op, waarmee ik bedoel dat ik steeds minder kon nadenken en dat dat een hele verbetering was.
</doc>
<doc id="1709" genre="news" gender="F">
Kan ik mee genieten van de woonbonus als ons huis enkel op naam van mijn  vrouw staat?
‘Wilt u van de woonbonus kunnen genieten dan is het vereist dat u zowel mede- eigenaar als mede-kredietnemer bent,’ zegt Lieven Van Belleghem, fiscaal auteur en docent bij Wolters Kluwer. ‘Om mee kredietnemer te worden, volstaat een onderhandse akte.
</doc>
<doc id="1710" genre="news" gender="F">
Nacht van de Ondernemer
Er wordt gezorgd voor een totaalbeleving in de binnenpiste van LRV Dennenruiters, die eenmalig omgetoverd zal worden tot een magische wonderland. In dit decor worden alle ondernemers om 19u ontvangen met een aperitief en zuiderse fingerfood. Nadien zorgt Arnout Van den Bossche, winnaar van Humo’s Comedy Cup 2009, voor een komische noot. Vanaf 20.45u is er een walking dinner met streetfood en koffie met zoetigheden. Afgesloten wordt er met een dansfeest. Tickets online te bestellen via de website zandhovensondernemersnetwerk.be/product/zandhovense-ondernemers-nacht. (kma)
</doc>
<doc id="1711" genre="news" gender="F">
Geen wettelijk statuut voor samenhuizers: “Ik moest acht mensen op straat zetten”
Samen een huis delen wordt gepromoot als een van dé woonvormen van de toekomst. Maar er is nog geen wettelijk statuut. Zo verloor de alleenstaande Nicole, die na haar echtscheiding bij twee anderen introk, een deel van haar uitkering. En moest ­Hilde acht vluchte­lingen die ze hielp in Beerse plots op straat zetten. Voor alle duidelijkheid: bij ‘huisdelen’ of ‘samenhuizen’ huren niet-gerelateerden samen een woning. Het is iets anders dan cohousing, waarbij elk gezin zelf autonoom kan functioneren als het de voordeur dichttrekt. Cohousers delen bijvoorbeeld een logeerkamer of tuin, maar hebben wel allemaal een aparte domicilie en huisnummer. Bij huisdelen wordt ook het adres gedeeld.
</doc>
<doc id="1712" genre="news" gender="F">
Vlaamse politie pakt in één nacht 97 migranten op
De actie vond plaats op de avond voor een ontmoeting tussen de Belgische minister van Binnenlandse Zaken met zijn Britse ambtsgenoot over illegale migratie. In West-Vlaanderen zijn in de nacht van maandag op dinsdag 97 migranten opgepakt. In één vrachtwagen werden 24 verstekelingen aangetroffen. Dit gebeurde tijdens een grootschalige controle van de Vlaamse politie op de migratieroute van België richting het Verenigd Koninkrijk. Dat bevestigt een woordvoerder van de Gouverneur van West-Vlaanderen.
</doc>
<doc id="1713" genre="news" gender="F">
België wil maker FIFA-game vervolgen voor gebruik ‘loot boxes’
Gaming Het Belgische parket overweegt vervolging van gameproducent Electronic Arts voor het gebruik van loot boxes in games. Het zou een verkapte vorm van gokken zijn. Het parket van Brussel heeft eind vorige week een strafonderzoek geopend naar de weigering van gamegigant Electronic Arts om zogenoemde loot boxes uit zijn spellen te weren. Het parket bevestigt eerdere berichtgeving door de Vlaamse omroep VRT en benadrukt dat het onderzoek zich in een vroeg stadium bevindt.
</doc>
<doc id="1714" genre="news" gender="F">
Duitse veiligheidschef herziet mening over video rechts-radicalen Chemnitz
Maassen zei dat een video van rechtsradicalen die een klopjacht hielden op niet-westerse mensen nep was. Op die uitspraak komt hij nu terug. Hans-Georg Maassen, hoofd van de Duitse veiligheidsdienst BfV, is teruggekomen op een uitspraak die hij vorige week deed over een video. Daarin was te zien dat er mogelijk een klopjacht van rechts-radicalen op mensen met een niet-westers uiterlijk had plaatsgevonden in het Duitse stad Chemnitz. Vrijdag zei Maassen dat de video nep was.
</doc>
<doc id="1715" genre="news" gender="F">
EU-lijsttrekkers: Sophie in &#8217;t Veld herkozen voor D66
Er waren drie gegadigden voor de positie bij D66. Felix Klos en Marietje Schaake namen het op tegen In ‘t Veld die sinds 2008 de delegatie in Brussel leidt. De leden van D66 hebben Sophie in ’t Veld voor de derde keer gekozen als lijsttrekker voor de Europese Parlementsverkiezingen in 2019. Ze won met 55 procent van de stemmen. Dat maakte de partij dinsdag bekend op haar website .
</doc>
<doc id="1716" genre="news" gender="F">
Onzekerheid bedreigt voortbestaan intergemeentelijke drug- en alcoholpreventiewerking
Haacht - De Haachtse schepen, Nico Bogaerts (Open VLD), klaagt in een open brief aan minister Vandeurzen (CD&V) de onzekerheid over het voorbestaan van de intergemeentelijke drug- en alcoholpreventiewerking aan. Sinds 2008 zorgt de provincie Vlaams-Brabant voor de financiële ondersteuning van intergemeentelijke samenwerking rond drug- en alcoholpreventie. In Haacht werd op dit initiatief ingetekend in 2010. De gemeente Haacht stelt nu samen met de gemeenten Keerbergen, Kampenhout en Kortenberg een preventieambtenaar tewerk met deze provinciale ondersteuning. "Deze steun bedraagt heden 35.310,60 EUR op jaarbasis, wat een groot deel van de loon- en werkingskost dekt", aldus de schepen. "Door de overheveling van de bevoegdheid welzijn van de provincies naar Vlaams niveau is er echter onduidelijkheid ontstaan over de toekomst van de ondersteuning van de intergemeentelijke samenwerking rond drug- en alcoholpreventie. Sinds 2015 wordt getracht duidelijke antwoorden te krijgen van de bevoegde Vlaamse ministers over de ondersteuning die na 1 januari 2019 zal gegeven of verdergezet zal worden, duidelijkheid die tot op heden nog niet kon worden gegeven." De schepen vreest dat zonder duidelijkheid het risico dat de intergemeentelijke preventiewerking vanaf 1 januari 2019 zal dienen stopgezet te worden. "Gemeentes kunnen zich immers niet voorbereiden en correcte budgetten opmaken", aldus Bogaerts. "We hopen dan ook dat er snel een antwoord van de minister komt."
</doc>
<doc id="1717" genre="news" gender="F">
Haacht telt fietsers
Haacht - Van 24 tot 30 september organiseren de Fietsersbond en Fietsberaad Vlaanderen de derde editie van de FietsTelweek. De gemeenten, provincies en de Vlaamse overheid verzamelen die week fietsgegevens via vaste en mobiele telpunten en via manuele tellingen om zo de fietsnetwerken te verbeteren. Ook Haacht neemt deel en zal die week in Schorisgat en aan de Hansbrug fietsers tellen. Tijdens de FietsTelweek komt er een telslang in Schorisgat en aan de Hansbrug (Keerbergsesteenweg). De telslangen blijven een jaar in de gemeente zodat we ook op andere plaatsen metingen kunnen uitvoeren.
</doc>
<doc id="1718" genre="news" gender="F">
Piloot helikopterzaak: ’Was bereid om te sterven voor mijn gezin’
AMSTERDAM - De voorbereiding van de poging om crimineel Benaouf A. te bevrijden uit de gevangenis in Roermond heeft vast meer tijd in beslag genomen dan de strafzaak tegen de negen betrokken verdachten.
</doc>
<doc id="1719" genre="news" gender="F">
Miljoenen verloren op prestigieuze daktuin
DEN HAAG - De prestigieuze Haagse stadsboerderij Urban Farmers op de bovenste etages van de voormalige Philipsfabriek is definitief kopje onder. Er is geen doorstart mogelijk. „We hebben ons best gedaan maar uiteindelijk niemand gevonden die een serieus bod wilde neerleggen. Er zijn wel partijen geweest maar die vonden het op die locatie niet rendabel te krijgen”, stelt curator mr. Martijn Vermeeren van Buren Legal twee maanden na het faillissement van UF De Schilde, het bedrijf achter de stadsboerderij. „Daarom worden de komende maanden de activiteiten beëindigd. De kweek wordt afgemaakt, dus de vissen moeten nog even groter groeien.” Voor de gemeente Den Haag is het faillissement een deceptie. Het gemeentelijke Fonds voor Ruimte en Economie Den Haag (FRED) is aandeelhouder van een derde van de aandelen en er is ook een lening van ruim een miljoen euro verstrekt met als zekerheid pandrecht op de kas, de aquaria en de inventaris. Dat blijkt weinig waard. De fiscus staat vooraan in de rij van schuldeisers en de dak-kas en de aquaria blijken voor het faillissement van nul waarde. „We hebben gekeken naar wat het kost als wij die zaken moeten afbreken en afvoeren. Dat woog niet op tegen de getaxeerde waarde. En daarnaast is er altijd de discussie met de eigenaar van het pand van wie dat soort zaken nou is.” FRED gaat nu alle activiteiten van de stadsboerderij beëindigen en daarna met de eigenaar van het pand in gesprek over de toekomst. De hoop is dat een nieuwe huurder wordt gevonden die iets met de kas en mogelijk de aquaria kan. De verwachtingen van Urban Farmers dat met een startkapitaal van 2,7 miljoen euro begon in het pand aan de Televisiestraat waren in 2016 nog hooggespannen. Op het dak, in de kas met een oppervlakte van ruim 1000 m2, werden groenten geteeld, van tomaten tot komkommers en van paprika’s tot boerenkool. Daaronder was de tilapiakwekerij, waar in bassins vissen zwommen. Het verzorgen van evenementen en rondleidingen was een derde tak van sport. Uit het faillissementsverslag blijkt dat de dakboeren vanaf dag één verlieslijdend waren. De kosten waren hoog en de omzet bleef achter. Daarbij kwam dat de verschillende partijen het oneens waren over de te varen koers en strategie, waardoor de bestuurder al op 1 februari 2017 zijn biezen pakte maar er geen nieuwe directeur kwam. Toen één van de aandeelhouders afgelopen voorjaar failliet ging, was het helemaal onmogelijk om de stadsboerderij in rustig vaarwater te krijgen.
</doc>
<doc id="1720" genre="news" gender="F">
Eenheid ligt tijdelijk stil door groot aantal vertrekkende mariniers
Defensie heeft zelf gesproken met mariniers en concludeert dat “een aantal” de verhuizing van de kazerne als reden geeft voor vertrek. Het aantal mariniers dat ontslag neemt, ligt dit jaar al 37 procent hoger dan het hele jaar ervoor. Hierdoor is een eenheid van het Korps Mariniers vorige maand tijdelijk stilgelegd. Dat schrijft staatssecretaris Barbara Visser (Defensie, VVD) dinsdag in een brief aan de Tweede Kamer .
</doc>
<doc id="1721" genre="news" gender="F">
&#8216;Remknijpende&#8217; coureur Fenati stopt met motorsport
De 22-jarige Italiaan gaat komende tijd werken in de ijzerwarenwinkel van zijn opa. De motorracer Romano Fenati trekt zich terug. Dat zegt hij in een interview met de Italiaanse krant La Repubblica , meldt ANP. De Italiaan kwam afgelopen weekend in opspraak toen hij tijdens een race de remhendel van een tegenstander in duwde bij een snelheid van 200 kilometer per uur.
</doc>
<doc id="1722" genre="news" gender="F">
Tien jaar na haar vaders dood stapt Indra dan toch in de politiek: “Ik wil zijn werk verder zetten”
Indra Van Der Steen (CDE-Vlim.be) is een opvallende kandidaat bij de komende gemeenteraadsverkiezingen. Bijna tien geleden overleed haar vader Medard bij een verkeersongeval. Hij was op dat moment schepen in Beerse. “Mijn vader en ik waren één”, vertelt Indra, die nu ook de stap waagt en zich verkiesbaar stelt. Op 23 oktober 2008 maakte Medard Van Der Steen als wielertoerist met een groep vrienden een fietstocht. Bij een val aan een kruispunt in Rijkevorsel belandde hij onder een tractor. Hij overleed ter plaatse aan zijn verwondingen. Van Der Steen was 61 jaar en voor de partij CDE schepen van sport, toerisme, mobiliteit en verkeer. De gemeenteraadsverkiezingen hebben plaats op 14 oktober, dat is bijna exact tien jaar later.
</doc>
<doc id="1723" genre="news" gender="F">
'De dag dat de muziek stierf': internationale artiesten boycotten Israël
Veel buitenlandse artiesten schrappen hun geplande optreden in Israël uit hun agenda. Op het laatste moment trekken zij zich terug onder druk van een door Palestijnen geleide internationale boycotcampagne. Voor het populaire Meteor Festival afgelopen weekend zegden ongeveer twintig buitenlandse acts af, onder wie headliner Lana del Rey. De zangeres schreef in een statement op Twitter een show in Israël 'uit te stellen' tot ze voor zowel Israëlisch als Palestijns publiek kan spelen. "De dag dat de muziek stierf", kopte de Israëlische krant Haaretz dit weekend. Tegelijkertijd verzetten tientallen Europese artiesten, onder wie Roger Waters van Pink Floyd, zich tegen de organisatie van het songfestival in Israël. En niet alleen internationale pop- en rockartiesten blijven weg. Volgens Israëlische clubeigenaren zijn er ook steeds meer dj's die niet willen optreden in het land omdat het slecht zou zijn voor hun reputatie. Het nachtleven van Tel Aviv stond tot voor kort bekend als een 'bubbel' waar geen ruimte was voor politieke discussie. Maar het moment dat die barst lijkt steeds dichterbij te komen. De BDS-beweging, een afkorting voor Boycot, Desinvestering en Sancties, claimt zelf groot succes. De wereldwijde beweging roept op tot verzet tegen de bezetting van de Westelijke Jordaanoever en Oost-Jeruzalem: met boycotacties en campagnes steunen ze het Palestijnse protest daartegen. BDS bestaat sinds 2005 en vergelijkt zichzelf met de Anti-Apartheidsbeweging in Zuid-Afrika. De beweging werd door premier Netanyahu 'antisemitisch' genoemd. De Israëlische regering ziet BDS als een serieuze bedreiging voor het bestaan van het land. Begin dit jaar publiceerde Israël nog een ' zwarte lijst ' van organisaties die in verband worden gebracht met de boycotcampagne. Leden van die organisaties komen het land niet meer in. Artiesten die aankondigden te zullen optreden in Israël kunnen erop rekenen dat ze op sociale media flink onder druk worden gezet. De BDS-beweging wil dat ze hun optredens afblazen. Zo annuleerde de Nieuw-Zeelandse zangeres Lorde in december een concert in Tel Aviv. Twee Palestijnse Nieuw-Zeelanders, die gelinkt worden aan de BDS-beweging, riepen haar in een open brief op om weg te blijven, met succes dus. "We geloven dat een economische, intellectuele en artistieke boycot een effectieve manier is om ons uit te spreken tegen de misdaden die de Israëlische regering begaat", schreven zij. En het Argentijns voetbalelftal besloot in juni toch niet naar Israël te reizen voor een oefenwedstrijd, na protest dat gesteund werd door BDS. Sterspeler Lionel Messi en Javier Mascherano ontvingen bedreigingen en werden geprovoceerd. Zo kreeg Messi's vader foto's met dode Palestijnse kinderen toegestuurd en werd tijdens een trainingskamp geprotesteerd met besmeurde Argentijnse vlaggen. BDS zelf schrijft de 'overwinningen' van afgelopen tijd toe aan jonge mensen wereldwijd die sympathie zouden hebben voor de Palestijnen. "Maar wat vermoedelijk ook meespeelt, is dat Israël de afgelopen tijd veel in het nieuws is geweest", zegt correspondent Arlene Gelderblom. "Onder andere door het geweld in Gaza en de controversiële Joodse natiestaatwet , die onlangs is aangenomen door de Israëlische regering." "Ook zou de goede band tussen premier Netanyahu en president Trump ervoor hebben gezorgd dat de BDS-beweging meer aanhangers heeft gekregen", vertelt ze. Net als de controversiële verplaatsing van de Amerikaanse ambassade van Tel Aviv naar Jeruzalem. Het zijn dan ook vooral Amerikanen en Britten die de muziekindustrie in Israël boycotten. De bijna twintig afzeggingen voor het Meteor Festival kwamen vooral van Britse en Amerikaanse artiesten. Toch moet de invloed van BDS in perspectief worden gezien. "De invloed geldt vooral in het culturele en academische leven", zegt Arlene Gelderblom. "De economische impact van de protestbeweging is beperkt." Bovendien zijn er genoeg artiesten die niet toegeven aan de druk van de Palestijnse boycotbeweging. Zo reisden André Rieu, Lady Gaga, Radiohead en de Rolling Stones de afgelopen tijd wel gewoon naar Israël af voor een optreden. Radiohead-zanger Thom Yorke sprak zich daar vorig jaar over uit: "Spelen in een land betekent niet dat je de regering van dat land steunt." Toch worden zelfs dit soort reacties, van artiesten die juist afstand willen nemen van de ophef, gepolitiseerd. Want na Radioheads statement prees de Israëlische minister van Openbare Veiligheid de band om het besluit. Ook Honey Dijon, een transseksuele zwarte dj uit Chicago, diende critici van repliek. Ze zou afgelopen weekend komen draaien op het Meteor Festival. "Als jij naar Amerika komt en protesteert tegen de moorden op zwarte trans vrouwen, dan kunnen we in discussie", schreef ze onder andere. "Ik draai voor mensen, niet voor overheden", besloot ze. Hoewel er niet veel mensen waren die daar wat tegenin te brengen hadden, cancelde Honey Dijon haar Israël-optreden op het laatste moment tóch. De Nederlandse festivalorganisatie DGTL organiseert eind september voor het tweede jaar op rij een editie in Tel Aviv. DGTL heeft geen last van druk vanuit de BDS-beweging en zegt "geen afzeggingen te hebben gekregen om die reden en dat ook niet te verwachten".
</doc>
<doc id="1724" genre="news" gender="F">
Zorgpremie fors omhoog
Den Haag - De zorgpremie gaat volgend jaar met een stevige stap omhoog. Dat blijkt uit uitgelekte cijfers voor Prinsjesdag waar De Telegraaf de hand op heeft weten te leggen. Het ministerie van Volksgezondheid maakt ieder jaar voor prinsjesdag ramingen van wat de nieuwe basispremie voor de zorgverzekering zal gaan kosten. Op dit moment betalen verzekerden jaarlijks gemiddeld 1290 euro, berekende het CPB eerder, oftewel 107,50 per maand. Dat bedrag gaat flink omhoog, wordt nu verwacht. Ingeschat wordt dat de basispremie in 2019 gemiddeld op 1432 euro zal uitkomen, wat neerkomt op zo’n 119, 30 euro. Het betekent een stijging van een kleine 12 euro op maandbasis. Het ministerie komt overigens op een ander bedrag aan premie uit voor 2018, namelijk 1308 euro op jaarbasis. Dat zou een stijging betekenen van iets meer dan een tientje per maand. Dat de zorgpremie voor aankomend jaar omhoog kon vliegen, werd al breed voorzien. Het nieuwe kabinet heeft het eigen risico immers bevroren op 385 euro. Dit betekent in de huidige systematiek dat de zorgpremie wel omhoog moest. De zorgpremie stijgt volgens ingewijden ook omdat de prijzen en lonen vanwege de aantrekkende economie stijgen. Daarnaast loopt de Rijksbijdrage voor de wijkverpleging af. Dat was een fonds van twee miljard euro om de overheveling van de wijkverpleging van de AWBZ naar de zorgverzekering te verzachten. Het nieuw geraamde bedrag voor de basispremie had nog veel hoger uit kunnen vallen als minister Bruins (Volksgezondheid) geen zorgakkoorden had gesloten. In zulke akkoorden spreekt hij met de sector af dat zij slecht beperkt mogen groeien. Of premiebetalers volgend jaar daadwerkelijk een maandbedrag van dik 119 euro zullen moeten gaan betalen, is nog niet zeker. Het door het ministerie becijferde bedrag is slechts een richtlijn voor zorgverzekeraars die in november altijd in exacte tarieven betalen. Zij kunnen bijvoorbeeld ook kiezen voor een lagere premie door hun reserves in te zetten. De laagste inkomens worden voor de premiestijging gecompenseerd. Hun zorgtoeslag stijgt namelijk mee.
</doc>
<doc id="1725" genre="news" gender="F">
Groepsgedrag bij fotonen ontstaat vanaf 7 deeltjes
Deeltjesfysica  Lichtdeeltjes gaan collectief gedrag vertonen zodra ze met zijn zevenen of meer zijn. Dat is nu gemeten bij hele lage temperatuur. Zodra ze met zijn zevenen of meer zijn, gaan fotonen (lichtdeeltjes) zich hetzelfde gedragen als een zwerm van miljarden. Onderzoekers hebben dit waargenomen nadat ze een handjevol lichtdeeltjes in een toestand hadden gebracht die tot nog toe alleen bij gigantische hoeveelheden fotonen gezien was. Hun resultaten verschenen maandag in Nature Physics .
</doc>
<doc id="1726" genre="news" gender="F">
1500 plantjes verkocht voor Kom op tegen Kanker
Ook nu weer sloegen de verschillende verenigingen uit Vlijtingen - de Oudstrijdersbond, de Gezinsbond, Okra, KVLV, Samana, KWB, Heemkundige Kring, Koor Sint-Albanus, Aquagym - alsook KVLV Herderen en Volleybalclub Kivola Lafelt de handen in elkaar en waren ze druk in de weer om hun plantjesverkoop te organiseren. In enkele dagen tijd waren de 1500 azalea's de deur uit, wat goed was voor een opbrengst van 10 500 euro. Zo gingen vrijwilligers van deur tot deur met de azalea's, verkochten er aan de uitgang van de plaatselijke supermarkt, ... In Vlijtingen doen ze ondertussen al 18 jaar mee aan de plantjesverkoop voor KOTK. Dankzij de opbrengst van dit plantjesweekend kan Kom Op Tegen Kanker weloverwogen investeren in de strijd tegen kanker. Een dikke pluim voor alle vrijwilligers!
</doc>
<doc id="1727" genre="news" gender="F">
KRO-NCRV ontslaat 24 journalisten
De journalisten werken bij Brandpunt+. Dit actualiteitenprogramma wordt na de bezuinigingsplannen bij de NPO niet langer op tv uitgezonden. Bij omroep KRO-NCRV verdwijnen 24 van de circa honderd banen op de journalistieke afdeling. Dat heeft de directie aan het personeel laten weten. Reden is dat Brandpunt+ in januari op televisie stopt. Op de televisieredactie van het actualiteitenprogramma werken circa 24 mensen, aldus hoofdredacteur Hans Laroes.
</doc>
<doc id="1728" genre="news" gender="F">
OM eist tot 14 jaar cel voor smokkel van 1100 kilo drugs
Het Openbaar Ministerie noemt de illegale import van drugs een ‘typisch voorbeeld van de internationale georganiseerde handel in verdovende middelen’. Tegen zeven bendeleden die 1.100 kilo heroïne en morfine smokkelde in een zeecontainer met bakovens uit Iran zijn dinsdag celstraffen tot veertien jaar cel geëist . De drugs met een straatwaarde van 68 miljoen euro werd februari vorig jaar onderschept in de haven van Antwerpen.
</doc>
<doc id="1729" genre="news" gender="F">
‘Ook goede ouders kunnen soms de plank misslaan’
Psychologie Jeffrey Young (68) ontwikkelde de schematherapie, waarbij niet het praten over maar het voelen van emoties centraal staat en de therapeut zelf ook emoties toont. „Het kwetsbare kind in ons zit bij veel mensen diep weggestopt.” De glas-in-loodramen geven de zaal een haast godsdienstige uitstraling – alleen de temperaturen zijn onkerkelijk. De ventilator naast het podium kan niet verhinderen dat het hier, op de bovenverdieping van de Amsterdamse Beurs van Berlage, bloedheet is. De ruimte is afgeladen met psychologen, die op smalle stoeltjes zitten te luisteren. Langs het gangpad pinkt iemand zijn tranen weg; naast hem waaiert een vrouw zich koelte toe met een paperback. Leven in je leven staat in grote letters op de kaft.
</doc>
<doc id="1730" genre="news" gender="F">
Ook Arteveldehogeschool roept Schild & Vrienden-lid op het matje
Gent - Nadat de Universiteit Gent Schild & Vrienden-boegbeeld Dries Van Langenhove schorste, onderneemt ook de Arteveldehogeschool stappen tegen een student die lid is van de organisatie. Dat bevestigt woordvoerster Kristine De Smet. "Maar het is helemaal niet zeker of er ook een sanctie volgt. We willen geen heksenjacht." De student is volgens de woordvoerster van de hogeschool, Kristine De Smet, duidelijk herkenbaar in de Pano-reportage. In eerste instantie zal de directie zo snel mogelijk een stevig gesprek aangaan met de student. Als blijkt dat hij geen afstand doet van het extreemrechtse gedachtegoed van Schild & Vrienden, wordt de tuchtprocedure gestart. "In dat geval wordt er een inbreuk gepleegd op het studiecontract", aldus De Smet. "Schild & Vrienden gaat manifest in tegen de waarden van de hogeschool. Hier is geen plaats voor racisme, seksisme en discriminatie. We zijn trots op onze diversiteit en internationale uitstraling en willen dat ook zo houden. We vragen onze studenten om uit hun gedragingen en publieke optredens hetzelfde te laten blijken." De tuchtcommissie zal de uiteindelijke straf bepalen. Dat kan een blaam zijn en als zwaarste straf een definitieve sanctie. "Maar dat is hier niet aan de orde", aldus De Smet."We willen geen heksenjacht."
</doc>
<doc id="1731" genre="news" gender="F">
Adviesraad brengt politieke partijen samen rond sociale thema's
Tremelo - In aanloop naar de nakende gemeenteraadsverkiezingen organiseerde de Tremelose adviesraad voor personen met een beperking gisteren een sociaal verkiezingsdebat. Hierbij had elke partij niet alleen twee personen afgevaardigd om hun standpunt rond zorg voor personen met een beperking toe te lichten. De partijen waren ook zeer goed vertegenwoordigd in het aanwezige publiek, dat grotendeels uit de achterban van elke partij bestond. Wereldschokkende standpunten werden er niet verkondigd, maar enkele interessante meningen wil ik u niet onthouden. De Tremelose adviesraad voor personen met een beperking organiseert geregeld informatiemomenten rond thema's die haar aanbelangen. Een verkiezingsdebat rond sociale thema's hadden ze echter nog niet georganiseerd, en zoveel volk hadden ze ook nog nooit mogen ontvangen. Zoals voorzitter Lieven Callewaert, tevens directeur van Huize De Veuster, zich bij het begin van de avond liet ontvallen. Het opzet van de avond was eenvoudig: de adviesraad had aan alle partijen op voorhand enkele vragen toegestuurd, waarop deze via hun vertegenwoordigers hun standpunt konden verduidelijken. Een eerste vraag betrof de adviesraad zelf, nl wat de partijen er eigenlijk van vonden. Het sprak voor zich dat alle partijen zich positief over het bestaan van de raad uitspraken en ze, zij het niet altijd op dezelfde manier, allen wilden bijdragen tot een goede werking ervan. Los van alle algemeenheden, die er voldoende waren, stelde Groen een grotere samenwerking met die andere raad, de Gezondheidsraad, voor; opperde Open VLD dat er meer overleg het college nodig zou om goed bestuur en vooral een goede besteding van geld, mogelijk te maken; en wil Vlaams Belang politici uit die raad weren. Bij de vraag of het OCMW financieel moet bijspringen indien mensen met een beperking onvoldoende middelen hebben om zorgaanbieders te betalen, antwoordde het merendeel van de partijen hier positief op. Nuances hoorden we oa bij N-VA die meer de nadruk op hulp bij het zoeken naar een job legde; bij SP.A die hier nog een stap verder ging en stelde dat het OCMW als werkgever een voortrekkersrol moet spelen; bij Open VLD die actief wil onderzoeken of iedereen wel krijgt waarop men recht heeft. CD&V, vertegenwoordigd oa door huidig OCMW-voorzitter Jan Van Herck, voorspelde dan weer drama's wanneer mensen met het huidig persoonsgebonden budget niet meer zullen toekomen om residentiële zorg te blijven betalen en riep tot een bovenlokale oplossing op. Het aanbod op het vlak van G-sport werd dan weer door het merendeel van de partijen als belangrijk zorgtekort voor personen met een beperking. Een tekort dat vooral door Open VLD werd aangegrepen in hun eis naar een eigen sporthal, waardoor dit tekort volgens hen zal kunnen worden verholpen. Daarnaast werden oa ook de aanpassing van de website voor slechtzienden (N-VA), het voorzien van initiatieven voor personen met een beperking die slechts gedeeltelijk in Tremelo wonen (SP.A), een informatieloket (Vlaams Belang) en inclusieve buitenschoolse kinderopvang (CD&V) als ideeën naar voor gebracht. Aangezien het OCMW en de gemeente vanaf 2019 grotendeels zullen fusioneren, werden ook de problemen die hiermee verbonden zullen zijn besproken. Opvallend hierbij was de vraag van Groen om de sociale thema's steeds eerst op de gemeenschappelijke raadszittingen te behandelen, terwijl CD&V er voorstander van was om meer punten op het college af te handelen om op die manier de lengte en zwaarte van de raadszitting te beperken.
</doc>
<doc id="1732" genre="news" gender="F">
Win een citytrip naar het Duitse Bonn
Je maakt kans op 2 overnachtingen in het Galerie Design Hotel op basis van overnachting, ontbijt en half-pension. Dit 4-sterrenhotel heeft 53 stijlvolle, ruime kamers, een restaurant met internationale gerechten en een ruime spa. De kamers zijn voorzien van airco, gratis wifi, een flatscreen-TV, zithoek en een moderne badkamer. In de bar kan je genieten van exotische cocktails en hapjes. Je kunt gebruik maken van een binnenzwembad, een sauna en een fitnessruimte. Er is ook een tuin en een terras. Het hotel is gemakkelijk bereikbaar, niet ver van de afrit van de autoweg. Het is op 2.5 km van het centrum van Bonn gelegen, met de metro ben je er in een tiental minuten. Ga je het Phantasialand met de kinderen bezoeken? Dat kan! Op 20 minuten rijden ben je er en kan je in dit familiepretpark onvergetelijke momenten beleven. Adres: Kölnstrasse 360-364, Auerberg, Bonn – Tel.: 0049 228 1848-0 / info@galerie-design-hotel.de De Zondag mag 2 overnachtingen in het Galerie Design Hotel op basis van overnachting, ontbijt en half-pension wegschenken. Deelnemen kan tot en met woensdag 19 september 2018. WEDSTRIJDVRAAG: Hoeveel kamers heeft het hotel? ﻿
</doc>
<doc id="1733" genre="news" gender="F">
Spook van Beverdonk-brug duikt weer op
Zandhoven - Het gemeentebestuur van Zandhoven verzet zich resoluut tegen de Grobbendonkse denkpiste om via een extra brug over het Albertkanaal langs Pulse kant de containerhaven Beverdonk te ontsluiten. Het openbaar onderzoek rond de herziening van het gemeentelijk ruimtelijk structuurplan van Grobbendonk loopt nog tot 29 september. Op de gemeenteraad van 20 september wil het Zandhovens schepencollege een bezwaarschrift tegen de passage over de nieuwe brug ter ondertekening voorleggen. Grobbendonk stelt in haar GRUP voor om bedrijventerrein Beverdonk te ontsluiten via een nieuwe brug en baan die op de Dennenlaan in Pulle zou uitkomen. Alle vrachtwagens zouden dan via Pulle, en Viersel naar de E313 in Massenhoven kunnen rijden, of via de N14 naar de E34. Dit legt niet alleen een hypotheek op de Pulse villawijk Boenders, maar op alle Zandhovense deelgemeenten. Het gaat nog maar om een denkpiste. Maar Zandhoven - dat al veel zwaar verkeer moet slikken van het bedrijventerrein in Oelegem - stelt nu al zijn veto. In 2012 dook dit spook van een nieuwe brug aan Beverdonk al eens op. Een extra oprit op de E313 in Grobbendonk is ook een optie. De Vlaamse Waterweg zelf zou geen fan zijn van een extra brug over het kanaal. In ENA20 is voorzien dat dit verkeer naar oprit 20 van de E313 moet geleid worden, maar volgens Grobbendonk is het daar al verzadigd. In 2007 meende de Grobbendonkse landmeter Paul Verhaert dat Grobbendonk recht heeft op een extra brug. Hij had ontdekt dat het Belgische leger in 1940 een brug opblies over het kanaal in Grobbendonk, vlakbij Pulle en Viersel. Aan de noordzijde van het kanaal staat zelfs het bruggenhoofd nog en ook de oude wegen liggen er nog. Ondanks beloften werd die brug nooit heropgebouwd.
</doc>
<doc id="1734" genre="news" gender="F">
Spook van Beverdonk-brug duikt weer op
Het openbaar onderzoek rond de herziening van het gemeentelijk ruimtelijk structuurplan van Grobbendonk loopt nog tot 29 september. Op de gemeenteraad van 20 september wil het Zandhovens schepencollege een bezwaarschrift tegen de passage over de nieuwe brug ter ondertekening voorleggen. Grobbendonk stelt in haar GRUP voor om bedrijventerrein Beverdonk te ontsluiten via een nieuwe brug en baan die op de Dennenlaan in Pulle zou uitkomen. Alle vrachtwagens zouden dan via Pulle, en Viersel naar de E313 in Massenhoven kunnen rijden, of via de N14 naar de E34. Dit legt niet alleen een hypotheek op de Pulse villawijk Boenders, maar op alle Zandhovense deelgemeenten. Het gaat nog maar om een denkpiste. Maar Zandhoven - dat al veel zwaar verkeer moet slikken van het bedrijventerrein in Oelegem - stelt nu al zijn veto. In 2012 dook dit spook van een nieuwe brug aan Beverdonk al eens op. Een extra oprit op de E313 in Grobbendonk is ook een optie. De Vlaamse Waterweg zelf zou geen fan zijn van een extra brug over het kanaal. In ENA20 is voorzien dat dit verkeer naar oprit 20 van de E313 moet geleid worden, maar volgens Grobbendonk is het daar al verzadigd. In 2007 meende de Grobbendonkse landmeter Paul Verhaert dat Grobbendonk recht heeft op een extra brug. Hij had ontdekt dat het Belgische leger in 1940 een brug opblies over het kanaal in Grobbendonk, vlakbij Pulle en Viersel. Aan de noordzijde van het kanaal staat zelfs het bruggenhoofd nog en ook de oude wegen liggen er nog. Ondanks beloften werd die brug nooit heropgebouwd.
</doc>
<doc id="1735" genre="news" gender="F">
Harbers laat lange asielprocedures onderzoeken
De onafhankelijke commissie wordt ingesteld naar aanleiding van de situatie van de Armeense kinderen Lili en Howick. Staatssecretaris Mark Harbers (Justitie en Veiligheid, VVD) stelt een onafhankelijke onderzoekscommissie in die onderzoek gaat doen naar waarom veel asielzoekers langdurig in Nederland verblijven, ook nadat hun asielverzoek (meerdere keren) is afgewezen. Dat schrijft Harbers, die verantwoordelijk is voor migratie en asielzaken, op dinsdag aan de Tweede Kamer.
</doc>
<doc id="1736" genre="news" gender="F">
’Too big to fail’ niet aangepakt
Groot, groter grootst. Dat leek tot aan de crisis in 2008 het motto voor banken, zodat ze veel groter groeiden dan de landen waar zij actief waren. Totdat bleek dat de financiële reuzen op lemen voeten stonden en overheden moesten bijspringen. Er kwamen strengere regels om herhaling te voorkomen. Maar banken zijn juist weer bezig met groter groeien.
</doc>
<doc id="1737" genre="news" gender="F">
Dividendbelasting geen obstakel voor Unilever
Naar één aandeel Als de afschaffing van de dividendbelasting niet doorgaat, kan Unilever de niet-Nederlandse beleggers compenseren. Het is het meest omstreden besluit van het kabinet-Rutte III: de afschaffing van de dividendbelasting in 2020. Levensmiddelen concern Unilever blijkt een plan te hebben voor als die afschaffing tóch niet doorgaat. In dat geval kan het bedrijf, dat in Den Haag lobbyde voor de afschaffing van de dividendbelasting, hun aandeelhouders nog jarenlang vrijwaren van de 15 procent belasting op dividend.
</doc>
<doc id="1738" genre="news" gender="F">
Een internet met heel  veel filters
Auteursrecht Het Europees Parlement stemt woensdag definitief over de auteursrechtwet. Die kan grote gevolgen hebben voor sociale media, maar ook voor bijvoorbeeld dataonderzoek. Het is juni 2016 als Gers Pardoel in de auto zit naar het Europees Parlement in Straatsburg. Naast de popartiest zit pr-man Tim Boersma. Ze hebben een petitie meegenomen: „3.000 creatieve makers tekenen voor een eerlijker internet!” staat op een blaadje.
</doc>
<doc id="1739" genre="news" gender="F">
Braziliaanse presidentskandidaat Haddad moet razendsnel uit Lula’s schaduw treden
De gedetineerde Braziliaanse oud-president Lula is definitief van de kieslijst afgevoerd. Zijn opvolger Haddad heeft minder dan vier weken om zich geliefd te maken. Het zal voor Fernando Haddad (55) niet makkelijk worden om zich te profileren als presidentskandidaat van de Arbeiderspartij (PT). Als ‘running mate’ van Luiz ‘Lula’ da Silva stond hij lang in de schaduw van de populaire linkse oud-president. Nu de PT de van deelname uitgesloten Lula definitief van de kieslijst heeft afgevoerd, heeft Haddad minder dan vier weken om zich aan de Braziliaanse kiezer te presenteren als potentiële president.
</doc>
<doc id="1740" genre="news" gender="F">
Investeren een Spaans buitenverblijf? Dit zijn de meest gestelde vragen
Droomt u van een buitenverblijf in Spanje? Dan kunt u de komende weken uw hartje ophalen op verschillende vastgoedbeurzen voor het tweede verblijf. De Spanje Expobeurs bijt dit weekend de spits af. Een week later is het de beurt aan Second Home Expo. Maar hoe verleidelijk zo’n Spaanse vakantiewoning ook oogt, verlies nooit de praktische kant uit het oog. Net als bij ons verloopt de eerste kennismaking meestal via een makelaar. Die maakt een contract op met de overeengekomen prijs en de belangrijkste afspraken. De afwikkeling achteraf verloopt echter helemaal anders dan bij ons. ‘In Spanje is de rol van de notaris minimaal,’ zegt Erik Sansen van Sansen International Tax Lawyers. ‘Voor de vaste controles die in ons land door de notaris gebeuren – bijvoorbeeld met betrekking tot de bouwvergunning, de stedenbouwkundige voorschriften of de milieuvereisten –moet men in Spanje een advocaat inschakelen. Mensen die dat niet weten, laten zich daar wel eens aan vangen. Wij werken hiervoor meestal samen met lokale Spaanse advocaten omdat die het meest vertrouwd zijn met de plaatselijke regels en gebruiken.’ De overdrachtsbelasting verschilt in Spanje van regio tot regio. In de meeste regio’s ligt het tarief tussen 6 en 10 procent. Voor de factuur van de advocaat moet u een budget van 3.000 à 5.000 euro incalculeren. Het ereloon van de Spaanse notaris is eerder beperkt en ligt voor een pand van 350.000 euro rond de 1.000 euro. Sluit u een lening af voor de aankoop dan komen daar ook nog de hypotheekkosten bij. Sluit u een lening af dan mag u de betaalde interesten zowel in ons land als in Spanje fiscaal inbrengen. Daardoor kunt u in beide landen besparen op de inkomstenbelasting. Via de Spaanse interestaftrek kunt u 19 procent van de betaalde interesten recupereren. De Belgische belastingbesparing is meestal een stuk beperkter. Voor eigendommen uit het duurdere segment komt daar mogelijk ook een besparing op de vermogensbelasting bij. ‘Eigenaars die voor meer dan 700.000 euro aan onroerende goederen bezitten in Spanje moeten vermogensbelasting betalen op het surplus. Schulden mogen echter in mindering gebracht worden van het belastbaar surplus,’ legt Erik Sansen uit. ‘Koopt u bijvoorbeeld een villa van 1 miljoen euro en sluit u daarvoor een lening af van 300.000 euro dan bent u geen vermogensbelasting meer verschuldigd.’ Ja, als Belgische rijksinwoner moet u uw wereldwijde inkomen aangeven, dus ook de inkomsten van een buitenlands eigendom. Sinds kort aanvaardt de fiscus dat u als belastbaar inkomen 1,1 procent of 2 procent van het Spaanse valor cadastral aangeeft, al naargelang de situatie. Dat bedrag mag u verminderen met de inkomstenbelasting die u in Spanje heeft betaald. ‘Via internationale gegevensuitwisseling wordt ons land automatisch op de hoogte gebracht van uw Spaanse eigendommen’, merkt Gertjan Verachtert op. ‘Belastingplichtigen die hun Spaanse vakantiewoning niet spontaan aangeven, mogen dan ook vroeg of laat een ‘bericht van wijziging’ verwachten van de fiscus. Is er geen sprake van fraude dan mag uw controleur enkel uw aangiftes van de laatste drie jaar wijzigen. In de praktijk argumenteren controleurs echter meestal dat er wel sprake is van fraude, wat hen toelaat om 7 jaar terug te gaan.’ Dat kan, maar fiscaal moet u daar geen wonderen van verwachten. ‘In Spanje wordt uw vennootschap belast op een fictief huurinkomen als ze het pand gratis ter beschikking stelt van de zaakvoerder,’ legt Erik Sansen uit. ‘In België wordt u als zaakvoerder bovendien belast op het voordeel alle aard van de woning. Alles bij elkaar kan het voordeliger zijn om de overtollige liquiditeiten gewoon uit uw vennootschap te halen en het buitenverblijf privé aan te kopen.‘ Zowel in Spanje als in ons land. Om dubbele belasting te vermijden, staat de Vlaamse fiscus toe dat de Spaanse erfbelasting wordt afgetrokken van de Vlaamse maar sowieso betalen ze op deze manier de hoogste van beide belastingen. ‘Schenken bij leven komt soms goedkoper uit’, merkt Gertjan Verachtert op. ‘In sommige regio’s liggen de tarieven van de schenkbelasting erg laag. Bovendien moet u bij een Spaanse vastgoedschenking enkel rekening houden met de Spaanse fiscus. Let wel op, want soms kan een schenking de Spaanse meerwaardebelasting triggeren.’ Voor de verwerving van een tweede verblijf is de techniek van de gesplitste aankoop bijzonder populair. Daarbij kopen de ouders enkel het vruchtgebruik en wordt de blote eigendom meteen op naam van de kinderen gezet. Zo hoeven de kinderen later geen erfbelasting meer te betalen bij het overlijden van de ouders. Voor aankopen in België of Frankrijk werkt dit prima maar in Spanje is dat is niet altijd het geval.
</doc>
<doc id="1741" genre="news" gender="F">
‘School Cleanup’ in GO! BS De Trampoline
Herzele - GO! BS De Trampoline volgt met spanning de ‘Ocean Cleanup’ van Boyan Slat. Onder het motto ‘Voorkomen is beter dan genezen’ dachten de juffen samen met de kleuters en leerlingen van het 1ste leerjaar na over hoe we beter voor het milieu kunnen zorgen. Hiervoor kwam de prins van Viesvuilland op bezoek. Tijdens een interactieve voorstelling, aangeboden door Fost Plus, maakten de leerlingen spelenderwijs kennis met afvalpreventie, sorteren en recycleren. Op een leuke manier leerden de kinderen om enerzijds afval te voorkomen en er anderzijds voor te zorgen dat het gemaakte afval op de juiste plaats terechtkomt. De kinderen wilden direct zelf in de slag. Omdat de oceanen niet direct haalbaar leken, opteerden ze voor een afvalbrigade die al meteen de handen uit de mouwen stak en het zwerfafval op en rond de school verzamelde.
</doc>
<doc id="1742" genre="news" gender="F">
Studentencafé neemt maatregelen: “Elke dag vinden we blikjes en flessen drank die niet van bij ons komen”
Studentencafé De Prof wil af van ‘klanten’ die pas in de vroege uren binnenvallen en vervolgens niets consumeren. Wie vanaf 1 oktober na middernacht het café binnen wil, zal verplicht voor vijf euro aan drankbonnetjes moeten kopen. “Studenten gaan alsmaar later op café”, verklaren uitbaters Wim Bruneel en Toby Tytgat. “Velen drinken eerst bij iemand thuis, op kot; of ze roven de nachtwinkel op de Ossenmarkt leeg. Als ze dan rond één of twee uur ’s nachts bij ons aankomen, zijn ze vaak lazarus en kunnen ze amper nog op hun benen staan.” Consumeren doen ze dan amper nog, klinkt het. Of erger: “Dikwijls nemen ze zelfs gewoon hun eigen drank mee naar binnen.” Of zetten ze zich op de stoep voor het café.
</doc>
<doc id="1743" genre="news" gender="F">
En dan struikel je op het mbo
Jongeren met beperking Ook wie een beperking heeft moet op school kunnen meedraaien. Maar jongeren met bijvoorbeeld autisme of ADHD redden het vaak niet op het mbo. Tijdens het intakegesprek klonken mooie verhalen. Het mbo zou ruime ervaring hebben met autisme, er zou extra begeleiding zijn. Maar toen de autistische jongen eenmaal aan zijn opleiding begon, zei zijn docent „niet in al die onzin” te geloven. En zijn mentor zei: ik vind niet dat jij autisme hebt. „Mijn zoon is totaal op”, aldus zijn moeder. „Thuis komen alle frustraties eruit.”
</doc>
<doc id="1744" genre="news" gender="F">
Geluk zit niet in een slagroomsoes
65% van de mensen is tevreden met zijn of haar gewicht. En dat terwijl volgens de cijfers bijna de helft van de Nederlanders in meer of mindere mate overgewicht heeft. Best een goed teken eigenlijk; dat we ons er niet onder laten krijgen door een cijfertje dat de weegschaal aangeeft. We kunnen nou eenmaal niet allemaal size zero hebben.
</doc>
<doc id="1745" genre="news" gender="F">
’Witte meisjes’ blijven steken op mbo-2
Amsterdam - Blanke meisjes van laagopgeleide ouders stromen vaak niet door naar de hogere niveaus in het middelbaar beroepsonderwijs. Ze komen terecht in het circuit van de bijbaantjes van supermarkt- tot schoonmaakwerk of raken zwanger. Dat blijkt uit onderzoek van Talitha Stam, verbonden aan de Rotterdamse Erasmus Universiteit. „Ik vroeg me af waar deze meisjes na het halen van hun startkwalificaties op mbo-2 niveau terechtkwamen. Want ze komen niet voor in de cijfers van voortijdig schoolverlaters zonder diploma, maar staan ook niet geregistreerd bij de groep jeugdwerklozen.” Stam keek naar de – zoals zij ze noemt – ’witte’ meisjes van Nederlandse komaf met laagopgeleide ouders op multi-etnische scholen en die op het mbo een richting in de zorg kozen: „Want het verhaal over de uitval van jongens op het mbo, en dan met name met een migratie-achtergrond, kennen we allemaal inmiddels wel. Wat de meisjes tegenhoudt om door te stromen naar niveau 3 is het feit dat er vanaf dan collegegeld en boekengeld moet worden betaald. Ze komen uit gezinnen waar niet veel geld is.” Talitha Stam Ze vervolgt: „Daarnaast zijn mbo’s niet superhappig op het doorstromen van niveau 2 naar 3. De focus ligt vooral op het halen van de startkwalificatie op niveau twee, waarmee jongeren in theorie de arbeidsmarkt op kunnen als ’helpende in de zorg’. Want de mbo’s worden afgerekend op het behalen van die startkwalificaties. En er zijn natuurlijk ook meisjes die niveau 3 gewoon niet aan kunnen. Zo klapt hun toekomstperspectief als een kauwgombel uit elkaar en staan ze in feite met lege handen.” Uit het onderzoek van Stam blijkt dat het 9 op de 10 meisjes niet lukt om tot het beroep van hun dromen te komen, werk te vinden of economisch zelfstandig te worden. Slechts 1 op 10 stroomde door van het mbo niveau 2 naar niveau 3, een vereiste om in de zorg te mogen werken. De meisjes die niet doorstromen zijn allemaal meisjes van laagopgeleide ’witte’ ouders. „Die achtergrond helpt ze niet om verder te komen. De ouders werken vaak niet en zitten in de bijstand, weten niet hoe ze hun kinderen kunnen helpen. Ook speelt er veel binnen deze gezinnen, zoals ziekte en huiselijk geweld. Voor sommige meisjes is de overgang vanuit een ’witte’, weliswaar ’arme’ wijk, naar een multicultureel groot mbo een grote schok. Zo zei een meisje dat ze zich net een pepermuntje in een zakje dropjes voelde.” Stam verdedigt haar proefschrift ’Wat een meisje wil’ op 20 september.
</doc>
<doc id="1746" genre="news" gender="F">
Wat doet onzekerheid om verblijfsvergunning met een kind?
Kinderpardon Lili en Howick mogen toch blijven. Maar er zijn meer kinderen die jaren in onzekerheid zitten. Wat doet dat met een kind? En wat gebeurt er met hen? Angelo Nathani is een internationale yup. Hij zegt het lachend aan de telefoon. Angelo Nathani is 27. Na zijn studie international business and languages in Utrecht en Madrid werkt hij nu als market manager voor FrieslandCampina en reist de halve wereld over. Hij woont in Harderwijk.
</doc>
<doc id="1747" genre="news" gender="F">
Californïë tekent  zeer ambitieuze klimaatwet
Klimaatkampioen  De VS tonen twee gezichten bij klimaatbeleid. Trump breekt af, Californië tekent een wet die de staat in 2045 uitstootvrij moet maken. De Verenigde Staten zijn schizofreen geworden als het om klimaatbeleid gaat. Terwijl Trumps Washington zijn best doet klimaatbeleid af te breken, proberen veel Amerikaanse steden en staten, Californië voorop, juist steeds harder om klimaatverandering tegen te gaan.
</doc>
<doc id="1748" genre="news" gender="F">
Theaterzaal Stedelijk Lyceum op het Kiel wordt gerenoveerd en uitgebreid
De theaterzaal van het Stedelijk Lyceum Olympiade krijgt een grondige make-over. Dat was nodig, want de zaal is verouderd en wordt helaas niet vaak meer gebruikt. In de toekomst wil de school de zaal openstellen voor verenigingen in de buurt, en zo het cultuuraanbod op het Kiel vergroten. “Er zijn heel wat mogelijkheden.” “Het werd tijd dat de theaterzaal eens grondig onder handen genomen werd. Mariona Smets, onze muziekleerkracht, nam het initiatief en de directie sprong mee op de kar”, vertelt directeur Bram Wellens van het Stedelijk Lyceum Olympiade aan de VIIde-Olympiadelaan. Toneel- en muziekverenigingen “Momenteel worden enkel de muziek- en expressielessen in de zaal gegeven. Maar we kunnen er zoveel meer mee doen.
</doc>
<doc id="1749" genre="news" gender="F">
Moore&#8217;s anti-Trump-film is boos, bijdehand en vol verontrustende feiten
Filmfestival van Toronto ‘Fahrenheit 11/9’ van Michael Moore is een activistische anti-Trump-film. De grens tussen journalistiek en propaganda is vaak dun op het 43ste filmfestival van Toronto. Michael Moore houdt wel van provocerende vragen, zei hij daags na de wereldpremière van zijn anti-Trump-documentaire Fahrenheit 11/9 , een officieus vervolg op zijn kritische film over president George W. Bush en de nasleep van de aanslagen op de Twin Towers, uit 2004. Zijn nieuwe film zit zelf immers ook vol provocerende observaties. Zo oppert hij dat Donald Trump zich nooit kandidaat zou hebben gesteld voor het presidentschap van de Verenigde Staten als zangeres Gwen Stefani niet meer betaald had gekregen voor haar jurylidmaatschap in talentenshow The Voice dan Trump, die toentertijd realityprogramma The Apprentice presenteerde. Jaloezie en bewijsdrang als politieke motor.
</doc>
<doc id="1750" genre="news" gender="F">
Jonger dan 16 jaar? Dan geen pintjes: hier wordt het alcoholgebruik bij jongeren aan ‘bandjes’ gelegd
Waregem -  Wie als minderjarige op café gaat in Waregem, krijgt nog te gemakkelijk alcohol geserveerd. Daar wil de stad nu samen met de scholen en cafés verandering in brengen. Ze lanceren polsbandjes per leeftijd zodat het in een oogopslag duidelijk wordt of iemand al alcohol mag drinken. “Er kan worden gesjoemeld, maar we willen het toch proberen”, klinkt het.  Wie als minderjarige op café gaat in Waregem, krijgt nog te gemakkelijk alcohol geserveerd. Daar wil de stad nu samen met de scholen en cafés verandering in brengen. Ze lanceren polsbandjes per leeftijd zodat het in een oogopslag duidelijk wordt of iemand al alcohol mag drinken. “Er kan worden gesjoemeld, maar we willen het toch proberen”, klinkt het. Tijdens controles in de jeugdcafés of op de kerstmarkt lopen nog altijd uitbaters tegen de lamp omdat ze alcohol schenken aan minderjarigen, simpelweg omdat het te moeilijk is om telkens de identiteit en leeftijd van de jongeren te controleren. Daarom komt het stadsbestuur met een actieplan. Via de scholen en de cafés worden polsbandjes uitgedeeld.
</doc>
<doc id="1751" genre="news" gender="F">
Jong N-VA’er stapt op na rel rond racisme: “Het was maar om te lachen”
Yannick Dhondt (23) uit Beveren heeft ontslag genomen als secretaris bij Jong N-VA Zwijndrecht en Burcht. Maandag kwamen aanstootgevende reacties van hem op sociale media naar boven. Dhondt plaatste een reactie op een satirische Facebookpagina met racistische grappen en postte “Hitler deed niets verkeerd” op een pagina van Comac, de jongerenbeweging van PVDA. Hij was ook lid van de omstreden studentengroep Schild & Vrienden. “Het is totaal niet mijn bedoeling geweest om onrespectvol om te gaan met een bepaalde groep mensen. De reactie op die pagina was om te lachen, maar ik zie mijn eigen fout nu wel in. Moest ik hiermee mensen gekwetst hebben, mijn excuses daarvoor.” Met die woorden reageerde Yannick Dhondt dinsdag op Facebook na zijn ontslag als lid en secretaris bij Jong N-VA in Zwijndrecht.
</doc>
<doc id="1752" genre="news" gender="F">
Zeven Vlamingen besmet met meningokokken W
In Nederland krijgen alle 14-jarigen een uitnodiging in de bus om zich te laten inenten tegen meningokokken type W, bacteriën die levensgevaarlijke infecties kunnen veroorzaken. Sinds begin 2017 zijn al 29 mensen overleden. Daarom wordt nu snel ingegrepen. En wat bij ons? Wat zijn meningokokken? De meningokok is een bacterie die meestal onschuldig is – de meeste mensen zijn drager zonder ziek te zijn – maar uitzonderlijk ernstige infecties kan veroorzaken, zoals hersenvliesontsteking of bloedvergiftiging. Besmettingen gebeuren via druppeltjes speeksel bij hoesten, niezen of praten en kunnen worden behandeld met antibiotica, maar omdat het ziekteverloop soms heel snel is, kan een infectie fataal zijn.
</doc>
<doc id="1753" genre="news" gender="F">
Machteloos tegen woekerprijzen van Nederlandse doorverkoopsite
De Nederlandse doorverkoopsite bemster.nl biedt tickets voor concerten en optredens in ons land aan tegen het drievoud van de originele prijs. De Vlaamse culturele centra staan machteloos, zeggen ze. 14 euro kost een ticket voor cabaretier Pieter Verelst in CC Belgica in Dendermonde. Op bemster.nl betaalt u voor dezelfde voorstelling 45 euro, en daar komen nog eens 12,5 euro administratiekosten bij. Voor een kaartje voor de niet uitverkochte voorstelling van ­Michaël Van Peel in de Antwerpse Arenbergschouwburg op 29 december betaalt u bij de Arenberg 21 euro. Op bemster.nl wordt dat 48 euro plus 12,50 euro servicekosten, samen 60,50 euro. Het zijn maar twee van vele voorbeelden.
</doc>
<doc id="1754" genre="news" gender="F">
Familie Cruijff geeft het op
AMSTERDAM - De familie van wijlen Johan Cruijff geeft voorlopig geen goedkeuring aan een eventuele straatnaamwijziging in de stad. Woordvoerster Carole Thate: „We hebben geen zin om een speelbal te worden tussen partijen en onderdeel van discussies te zijn.” Een straat benoemen naar de twee jaar geleden overleden Johan Cruijff is tot op heden een debacle. Na veel commotie en protesten van de bewoners viel het Stadionplein af en inmiddels is Betondorp eveneens verleden tijd. De Commissie Naamswijziging Openbare Ruimten (CNOR) heeft over deze laatste wijk negatief geadviseerd, net zoals over de Middenweg. Het college geeft het intussen niet op. Burgemeester en wethouders blijven zoeken naar een geschikte plek. Er zijn nu in ieder geval nauwe richtlijnen door de gemeente vastgesteld waar een plein, straat of weg aan moet voldoen om de naam van Johan Cruijff te dragen: ’Het moet een plek zijn waar Amsterdammers regelmatig komen, die recht doet aan de status van Johan Cruijff. De locatie moet een connectie hebben met de voetballer, met zijn persoonlijkheid en met zijn carrière’. Volgens burgemeester Femke Halsema zal met zorg gezocht worden. Vanaf het begin moeten bewoners betrokken zijn. De plek moet eveneens Cruijff eer aandoen als voetballer, trainer en om zijn maatschappelijke verdiensten. Wethouder Rutger Groot Wassink is aangewezen om de geschikte locatie te vinden.       Carole Thate, woordvoerder van de familie Cruijff, en ’bewaakster’ van de hele legacy van Cruijff, heeft inmiddels ook contact met de gemeente gehad. „Men heeft excuus aangeboden voor het hele traject rond de naamsverandering. Er wordt gesproken over administratieve fouten. Natuurlijk was de familie teleurgesteld dat het Stadionplein niet door ging, maar we willen een dergelijke naamswijziging zeker niet op de spits drijven. We zijn blij dat de Arena nu naar Johan is vernoemd.” Thate vervolgt: „We gaan binnenkort, wanneer weet ik nog niet, nogmaals met de gemeente om de tafel om te kijken wat voor mogelijkheden er eventueel nog over blijven. Wij hebben in ieder geval absoluut geen haast.”.
</doc>
<doc id="1755" genre="news" gender="F">
Uitgewezen Mongoolse student dan toch terug in Antwerpen: “Ik ben blijven hopen”
Het heeft een halfjaar geduurd, maar Tumurochir Purevjav, kortweg Tumko, is eindelijk terug in Antwerpen nadat hij in maart plots werd uitgewezen naar Mongolië. Hij kan nu zijn studies aan de UA verderzetten en uitkijken naar een verblijfsvergunning. Tumko en zijn vrienden, die hem zijn blijven steunen, kunnen niet wachten tot het academiejaar begint. Tumko is dolgelukkig. Na een halfjaar in Mongolië heeft hij afgelopen week eindelijk terug voet gezet op Antwerpse bodem. In maart werd hij uitgewezen naar zijn thuisland, omdat hij geen geldige verblijfsvergunning had. Hij woonde op dat moment al acht jaar in België, maar de aanvragen voor een verblijfsvergunning werden steeds geweigerd. Hij werd opgepakt, en het was een kwestie van dagen voor hij plots in Mongolië zat. “Ik kende er bijna niemand”, vertelt hij.
</doc>
<doc id="1756" genre="news" gender="F">
Indra stapt tien jaar na haar vaders dood in de politiek: “Het was mijn droom om zijn werk verder te zetten”
Indra Van Der Steen (CDE-Vlim.be) is een opvallende kandidaat bij de komende gemeenteraadsverkiezingen. Bijna tien jaar geleden overleed haar vader Medard bij een verkeersongeval. Hij was op dat moment schepen in Beerse. Indra treedt nu in zijn voetsporen. Op 23 oktober 2008 maakte Medard Van Der Steen als wielertoerist met een groep vrienden een fietstocht. Bij een val aan een kruispunt in Rijkevorsel belandde hij onder een tractor. Hij overleed ter plaatse aan zijn verwondingen. Van Der Steen was 61 jaar en CDE-schepen van Sport, Toerisme, Mobiliteit en Verkeer. Indra Van Der Steen is tien jaar later kandidaat voor de gemeenteraadsverkiezingen en eert daarmee haar vader.
</doc>
<doc id="1757" genre="news" gender="F">
Minister wil kwetsbare ouders al voor de bevalling begeleiden
Volgens minister Hugo de Jonge (VWS) zijn de eerste duizend dagen van een kind “cruciaal” voor de gezondheid. Kwetsbare ouders moeten voortaan al voor de geboorte van hun kind ondersteuning en begeleiding krijgen. Minister Hoge de Jonge (VWS, CDA) heeft hiervoor 41 miljoen euro beschikbaar gesteld. Dat schrijft hij woensdag in een brief aan de Tweede Kamer over het ‘Actieprogramma Kansrijke Start’.
</doc>
<doc id="1758" genre="news" gender="F">
Jong N-VA’er stapt op na rel rond racisme: “Het was maar om te lachen”
Yannick Dhondt (23) uit Beveren heeft ontslag genomen als secretaris bij Jong N-VA Zwijndrecht en Burcht. Maandag kwamen aanstootgevende reacties van hem op sociale media naar boven. Dhondt plaatste een reactie op een satirische Facebookpagina met racistische grappen en postte “Hitler deed niets verkeerd” op een pagina van Comac, de jongerenbeweging van PVDA. Hij was ook lid van de omstreden studentengroep Schild & Vrienden. “Het is totaal niet mijn bedoeling geweest om onrespectvol om te gaan met een bepaalde groep mensen. De reactie op die pagina was om te lachen, maar ik zie mijn eigen fout nu wel in. Moest ik hiermee mensen gekwetst hebben, mijn excuses daarvoor.” Met die woorden reageerde Yannick Dhondt dinsdag op Facebook na zijn ontslag als lid en secretaris bij Jong N-VA in Zwijndrecht. Daarmee verwees de man naar zijn bericht op de satirische Facebook­pagina ‘Vlaams Belang Mexico’. In die groep werd
</doc>
<doc id="1759" genre="news" gender="F">
'Een vrouw die mooi sportief gekleed is, vind ik sexy'
‘Een heuptasje van Gucci. Ik hou van mooie handtassen, maar die zijn niet altijd even praktisch en ik vind het niet leuk om er op te letten als ik naar een feestje moet. In mijn heuptasje passen mijn gsm, bril en wat centen. Alles wat ik nodig heb wanneer ik onderweg ben.’ ‘Een kleedje met A-lijn van Chloé. Het hangt al meer dan tien jaar in mijn kast en ik draag het nog steeds met evenveel plezier. Het heeft een tijdloze print en kleur en is al vaak de perfecte jurk geweest op momenten dat ik niet wist wat uit de kast te halen.’ 'Een zwarte blazer van Christian Lacroix die ik al 27 jaar heb. Hij is nu wat te breed geworden maar toch kan ik er niet van scheiden.’ ‘Iets wat veel terugkomt in zowel mijn kast als die van mijn man en kinderen zijn blauw-witte marinestreepjes. Ik koop ieder jaar opnieuw T-shirts en truitjes met marinestreepjes. Dat zijn wat mij betreft evergreens.’ ‘Blijf trouw aan je eigen stijl en volg geen trends die niet bij je passen.’ ‘Momenteel vind ik Victoria Beckham een echte inspiratie. Ik hou van de simpelheid in haar ontwerpen.’ ‘Te hoge schoenen van Jimmy Choo. Die kwamen niet goed over aangezien ik te korte benen heb in vergelijking met de hoogte van die hakken.’ ‘Victoria Beckham dus: pure ontwerpen met mooie lijnen en gesofisticeerde stoffen, heel stijlvol. Ze ontwerpt zonder veel franjes - daar hou ik niet van - maar toch erg vrouwelijk.’ ‘Ik heb weinig tijd om te shoppen dus ik kijk vaak op Net-à-Porter. Vaak probeer ik stukken die ik op deze onlineboetiek zie, te kopen bij winkels die klant zijn van . Als ik voor het werk in het buitenland ben en wat tijd over heb, hou ik er van om de kleine winkelstraatjes af te lopen en de ongekende boetiekjes op te zoeken. Charmant en gezellig. In grote winkelcentra zal je me zelden tegenkomen.’ ‘Een stijlloos - zogezegd sexy - kleedje tot net onder de kont, dat geen klasse uitstraalt. Een vrouw die mooi sportief gekleed is, vind ik persoonlijk veel sexyer.’
</doc>
<doc id="1760" genre="news" gender="F">
Kan ik geld schenken aan een kind in Nieuw Zeeland?
‘Als u geld schenkt aan een inwoner van een ander land dan moet u rekening houden met de fiscale wetgeving van beide landen’, zegt Gertjan Verachtert van Sansen International Taw Lawyers. ‘Met Nieuw-Zeeland heeft u het geluk dat daar geen schenkbelasting bestaat.
</doc>
<doc id="1761" genre="news" gender="F">
Festivhalle beleeft beste editie ooit
Halle - Zo'n 10.000 bezoekers vonden afgelopen weekeinde de weg naar Festivhalle op de Leide in Halle om er drie dagen te genieten van gratis concerten. "De beste editie ooit", aldus de organisatoren. "Veel volk, een leuke sfeer, fijne muziek en geen incidenten: voor elke organisator is dit een droom. En voor Festivhalle 2018 is die droom uitgekomen", zo vat Sebbe Raemdonck van de vzw Rock Monsieur de Halse festivaldriedaagse samen samen. Dat het snor zat was donderdagavond al meteen duidelijk toen met maar liefst 800 festivalgangers op de openingsavond. "Zoveel volk hebben we nog nooit gehad op donderdagavond. Maar Bram & Lennert, Lobstar en Bossum zijn ind e regio dan ook bijzonder populair, aldus Sebbe Raemdonck. Op vrijdag waren het dj's die de festivalgangers op twee podia verwenden met eigentijdse beats. Bijzonder was de openingsacts door dj's for specials waarbij dj's met een beperking het publiek op sleeptouw namen. Vrijdagavond liep de tent vol met zo'n 2.000 feestvierders. Maar toen moest het grof geschut op zaterdag nog komen. Vooral Bart Peeters was de absolute publiekstrekker. Tijdens zijn optreden telden de organisatoren zo'n 4.500 festivalgangers. Ook op zaterdagnamiddag tijdens de kindernamiddag met o.a. Nachtwacht lokte ook nog eens meer dan 2.000 bezoekers. "Het succes is te zoeken in de zeer toegankelijke affiche die we dit jaar hadden. Naast Bart Peeters hadden we ook nog mama's Jasje, Daan en Jebroer waarvoor heel wat mensen kwamen. En natuurlijk hadden we ook het weer mee", besluit Sebbe Raemdonck.
</doc>
<doc id="1762" genre="news" gender="F">
Promenadeconcerten promoten Brabants muziekleven
Halle - Vlamo, de Vlaamse federatie van muziekverenigingen, en de stad Halle organiseerden opnieuw een reeks promenadeconcerten op de kiosk op de Grote Markt. Zes muziekmaatschappijen uit Vlaams-Brabant gaven zondag de hele dag hier het beste van zichzelf met als doel het promoten van het muziekleven in Vlaams-Brabant.
</doc>
<doc id="1763" genre="news" gender="F">
Oscar en Jeannette 65 jaar getrouwd
Halle - Oscar Willems (87) en Jeannette Vandenbrande (88) vierden in het woonzorgcentrum Lucie Lambert in Buizingen hun briljanten bruiloft. Het briljanten paar leerde elkaar kennen op een dansfeest in zaal De prins in Essenbeek. Oscar begon zijn loopbaana ls reparatiedeskundige van tapinstallaties in de cafés. later had hij een wasserij en was ook een tijd postbode. Jeannette was marktkramer en verkocht ondergoed. Hun hobby's waren tuinieren, reizen en muziek. Oscar speelde nog saxofoon bij de Harmonie in Halle.
</doc>
<doc id="1764" genre="news" gender="F">
Mong Blok komt op bij LVB
Pepingen - Na een lange periode van onbestuurbaarheid wordt er in Pepingen met meer dan normale spanning uitgekeken naar de gemeenteraadsverkiezingen op 14 oktober. Vijf lijsten dingen mee naar een zitje in de gemeenteraad, het grootste aantal ooit in Pepingen. Ondertussen willen zich ook burgers in het verkiezingsdebat gooien die nog nooit eerder op een lijst stonden. Zo besliste ook de populaire cafébaas en uitbater van een speeltuin Mong Blok deze keer op te komen. Hij koos voor LVB, de lijst van de vorige burgemeester Eddy Timmermans. LVB stelt woensdag zijn verkiezingslijst voor waar ook Mong Blok meer uitleg zal geven over zijn keuze.
</doc>
<doc id="1765" genre="news" gender="F">
68 doden na aanslag tijdens demonstratie Afghanistan
Een man blies zichzelf op tijdens een demonstratie in het oosten van het land. Het is een van de dodelijkste aanslagen in maanden. Het dodental na een grote bomaanslag dinsdag in het oosten van Afghanistan is opgelopen naar 68. Ook raakten 165 mensen gewond, schrijft persbureau Reuters woensdag op basis van een verklaring van een overheidsfunctionaris.
</doc>
<doc id="1766" genre="news" gender="F">
Jarige molen haalt weerbericht bij Sabine Hagedoren
De windmolen werd opgericht door Petrus Meeussen in 1840 en drie jaar later in gebruik ­genomen. Dit weekend wordt 175 jaar levende molen gevierd. Uitgerekend aan de vooravond van zijn feestweekend haalde de wind­molen het weerbericht als 'weerfoto' bij Sabine Hagedoren op de VRT. ­­Martine Lambrechts uit Tessenderlo passeerde zondag toevallig langs de windmolen van Pulderbos op weg naar Westmalle. “Ik trek wel vaker weerfoto's voor de VRT”, vertelt ze. “In het verleden passeerde ik nog al op de Molenheide en ik vind de windmolen van Pulderbos mooi. Ik wist niet dat de molen verjaart. Leuk om te horen, dat is dan mijn cadeau”, laat de Limburgse fotografe weten. Via schepen Steven Van Staeyen werd op de brouwerij van Waterloo een oogstbier gebrouwen. “Er zijn tien vaatjes afgevuld”, vertelt Van Staeyen. “Het gaat om ongefilterd tarwebier van 6 ­graden, dat we in glazen van 33 cl zullen tappen. Op de glazen staat récolte, van oogst, want de Molenfeesten zijn toch ook oogstfeesten. Het is iets eenmaligs, maar een actieve 175-jarige ­verdient toch een biertje.” Vrijdag beginnen de ­Molenfeesten om 19.30u in de tent met een tafelvoetbal­toernooi. Zaterdag om 17u zorgt de Landelijke Gilde voor een Happen & Stappenwandeling langs trage wegen die deels over privédomeinen lopen en waar normaal niemand kan komen. “We hebben uitzonderlijk eens voor iets anders gekozen dan de traditionele lichtjeswandeling. Het wordt eveneens een unieke ervaring. De route is zeven kilometer lang en toegankelijk voor buggy's, maar niet voor rol­stoelen”, zegt Dirk Vercammen van De Landelijke Gilde. “We blijven in Pulderbos en overschrijden de dorpsgrenzen niet.” Nog tot vanavond kunt u via lg.pulderbos@gmail.com ­inschrijven om onderweg aperitief, barbecue, drankjes en anders te smullen. Dan kost een deelname 17 of 19 euro, afhankelijk van de gekozen formule. Wie gewoon wil meewandelen, zonder barbecue, kan tegen 2 euro deelnemen en krijgt bij aankomst nog een hotdog. Vertrek zaterdag tussen 17 en 20u aan de molen. Zondag vanaf 11u beginnen dan de Molenfeesten met een mis en maaltijd, gevolgd door optredens en animatie in de ­namiddag. Molenaar Ludwig ­Lenaerts laat de wieken draaien. Zanger Danny Van Acker (60), die vlakbij in de Groenstraat woont, treedt zowel zaterdagavond als zondagnamiddag op. De havenarbeider is net op rust. “Mocht wel, want ik begon al op mijn dertiende”, vertelt hij. “Ik woon nu zeven jaar in Pulderbos en hou van onze molen.” Molenfeesten, 14-15-16 september, Molenheide Pulderbos
</doc>
<doc id="1767" genre="news" gender="F">
Mooi koningskoppel voor Sint-Rochus Zutendaal
Besmer Alle schutters bleken in topvorm, waardoor zowel de titel van koning als die van koningin op een klep met een doorsnede van 12 mm werd uitgevochten. De vrouwen gaven zich als eerste gewonnen aan Miek Geurts. De strijd bij de mannen ging nog een paar rondes verder, tot Ward Ramaekers uiteindelijk won. Leuke kanttekening is dat het nieuwe koningspaar ook in het echte leven een koppel is. Prinsjes Giel en Dries overhandigden de trofeeën aan hun mama en papa en samen poseerden ze trots voor de nieuwe familiefoto's. Het schietseizoen werd afgesloten met een gezellige barbecue, die tot in de late uurtjes duurde.
</doc>
<doc id="1768" genre="news" gender="F">
Saoedische vrouwen in dienst als copiloot
In Saoedi-Arabië betreden vrouwen langzaamaan steeds meer sectoren van de arbeidsmarkt. Desondanks blijft de repressie streng. De Saoedische luchtvaartmaatschappij Flynas gaat vrouwen in dienst nemen als co-piloot. Dat heeft het Amerikaanse financiële persbureau Bloomberg dinsdagavond gemeld.
</doc>
<doc id="1769" genre="news" gender="F">
Poetin: verdachten vergiftiging ex-spion Skripal zijn gewone burgers
De Britse regering houdt vast aan haar standpunt dat de Russische militaire inlichtingendienst achter de moordpoging zit. De twee verdachten in de zaak rond de vergiftiging van de Russische ex-spion Sergej Skripal en zijn dochter Joelia zijn gewoon burgers. Dat heeft de Russische president Vladimir Poetin woensdag gezegd, meldt persbureau Reuters. De Britse justitie stelde vorige week juist dat de twee voor de Russische militaire inlichtingendienst GROe werken.
</doc>
<doc id="1770" genre="news" gender="F">
Hoe India de sodomiewet afschafte
Homoseksualiteit  Sinds vorige week is in India homoseksualiteit niet meer verboden. Aan de uitspraak ging een unieke lobby vooraf. ‘Poëtisch’ noemt ze het. Advocaat Menaka Guruswamy en haar collega Arundhati Katju waren net geland op de luchthaven van de Zuid-Indiase stad Hyderabad, toen hun telefoons onophoudelijk begonnen te rinkelen. Terugkomen, stond er in tientallen berichten. Terug naar Delhi, voor wat op tal van manieren het einde van een lange reis zou betekenen. En toen botsten ze bij gate 22 op degene die de reis begonnen was.
</doc>
<doc id="1771" genre="news" gender="F">
&#8216;Nederland handhaaft onvoldoende bij omkoping bedrijfsleven&#8217;
Nederland valt in de op één na slechtste categorie, de landen die slechts ‘beperkt’ handhaven. Nederland doet te weinig tegen omkoping door Nederlandse bedrijven in het buitenland. Dat stelt een woensdag verschenen rapport van Transparency International (TI) , Exporting Corruption . Nederland staat in het rijtje met onder andere Frankrijk, Hongarije, Zuid-Afrika en Chili.
</doc>
<doc id="1772" genre="news" gender="F">
Glennis Grace zingt vol warmte en soul in halve finale America's Got Talent
America’s Got Talent In de halve finale van America’s Got Talent zong Glennis Grace volledig zuiver en vol warmte en soul. In het programma gaat het ook om het verhaal. Dat van Grace rijmt goed met de Amerikaanse droom. Het is de Amsterdamse Glennis Grace opnieuw gelukt om een staande ovatie te krijgen van het publiek en de juryleden van America’s Got Talent . Grace zong gisteren in de halve finale het lied ‘This Woman’s Work’ van Kate Bush. Waar Bush engelachtig klinkt, zong Grace juist vol warmte en soul.
</doc>
<doc id="1773" genre="news" gender="F">
Noorse politie vindt spullen vermiste Arjen Kamphuis
De politie kreeg een melding van een visser die spullen had zien drijven in de zee vlakbij de berg Kvænflåget, in het noorden van het land. Spullen van de in Noorwegen vermiste computerexpert Arjen Kamphuis zijn drijvend in zee gevonden. Dat heeft de Noorse politie woensdag bekendgemaakt. Met hulpverleners van het Rode Kruis heeft de politie de omgeving onderzocht.
</doc>
<doc id="1774" genre="news" gender="F">
Eisen tot negen jaar cel in helikopterzaak
AMSTERDAM - Het – verijdelde - plan om crimineel Benaouf A. met een helikopter uit de gevangenis van Roermond te bevrijden was grondig en professioneel voorbereid, maar tegelijkertijd levensgevaarlijk, en het bracht onbeheersbare risico’s met zich mee. Dat vindt het Openbaar Ministerie, dat woensdag in de rechtbank van Amsterdam tegen de drie hoofdverdachten van het waagstuk in oktober 2017 gevangenisstraffen eiste van negen jaar. De andere betrokkenen moeten als het aan het OM ligt drie tot acht jaar achter de tralies. Het OM is geschokt door de jeugdige leeftijd, begin twintig, van een aantal verdachten, het feit dat ze niet of nauwelijks bekend waren bij justitie, en dat ze weigerden antwoord te geven op vragen van de rechtbank. ,,Dit doet vrezen voor de toekomst”, aldus de officieren van justitie. ,,Het baart ons grote zorgen dat zulke jonge adolescenten schijnbaar uit het niets bereid en in staat zijn om mee te werken aan de uitvoering van een levensgevaarlijk en ernstig misdrijf. Geen van de verdachten handelde in een opwelling. Eenieder moet zich bewust zijn geweest van de impact en omvang van het plan.” Het plan om Benaouf A., die een straf van 12 jaar uitzit voor moord, met een autoband van de luchtplaats van de gevangenis te takelen, werd door de politie verijdeld. Voordat de mannen met de gehuurde helikopter vanaf Kempen Airport bij Budel richting Roermond konden vertrekken, greep de politie in. Benaouf staarde vergeefs naar de lucht, zijn vrienden gingen er in gestolen auto’s vandoor. Eén van hen werd door de politie doodgeschoten tijdens de vlucht. De anderen konden worden gepakt en moesten zich deze week verantwoorden in de rechtbank. De enige die dat daadwerkelijk deed was Alvaro G.B., de Colombiaanse helikopterpiloot die tegen betaling van 100.000 euro het waagstuk zou uitvoeren. Hij legde meerdere verklaringen af. Zijn medeverdachten deden er vooral het zwijgen toe, of kwamen niet opdagen bij hun eigen rechtszaak. Het leverde de piloot een lagere strafeis van zes jaar op. De komende dagen komt de verdediging aan het woord. De rechtbank doet op 12 november uitspraak.  .
</doc>
<doc id="1775" genre="news" gender="F">
Eisen tot 9 jaar voor ontsnappingspoging met helikopter
Vorig jaar oktober probeerde een groep mannen om een Amsterdamse topcrimineel uit de gevangenis van Roermond te laten ontsnappen. Het Openbaar Ministerie in Amsterdam heeft woensdag celstraffen van drie tot negen jaar geëist tegen negen mannen voor betrokkenheid bij de bevrijdingspoging van topcrimineel Benaouf A. De verdachten wilden volgens Justitie A. vorig jaar oktober uit de penitentiaire inrichting van Roermond laten ontsnappen met een helikopter.
</doc>
<doc id="1776" genre="news" gender="F">
Week van de mobiliteit doet stilstaan bij eigen verplaatsingsgedrag
Haacht - Tijdens de Week van de Mobiliteit, die loopt van 16 tot 22 september, heeft de gemeente Haacht tal van activiteiten gepland om haar inwoners te laten stilstaan bij hun verplaatsingsgedrag en mobiliteit. De campagneweek wordt op16 september afgetrapt met de Autovrije Zondag, waarbij de auto uit het centrum wordt geweerd plaats te maken voor tal van activiteiten in een autovrij centrum. Op dinsdag is er een workshop waarin men de basisvaardigheden leert om de fiets te onderhouden. Kinderen kunnen woensdagnamiddag gratis naar De betoverende verkeersschow in GC Den Breughel, en ’s avonds vertelt verkeersspecialist Kris Peeters over zijn visie op mobiliteit. Of je een gROOD licht bent kan je ontdekken in de quiz die Het Koninklijk Harmonieorkest Sint-Cecilia Haacht en de gemeente samen als afsluiter organiseren.  lVoor de tweede maal wordt er een tweedehandsfietsenmarkt georganiseerd waar iedereen een fiets kan kopen en verkopen. De gemeente zorgt voor een blanco overeenkomst die men kan gebruiken om de verkoop te finaliseren. Zoals elk jaar kan je je fiets ook gratis laten graveren. Breng hiervoor je fiets en je identiteitskaart mee. Op het marktplein is iedereen welkom bij VELOKadee, een verhuursysteem voor kinderfietsen waarmee je voor 60 euro per jaar altijd een kinderfiets op maat hebt. Wanneer je kind groter wordt, ruil je de fiets in voor een groter exemplaar. Ook het onderhoud is begrepen in de prijs. Wie graag op rollen fietst wordt uitgedaagd voor een wedstrijdje. De opbrengst hiervan gaat naar Kom op tegen Kanker.  Datzelfde weekend houden de lokale handelaars en herfsthappening en daarom zijn de meeste winkels die zondag gewoon open. Daarenboven zorgen de handelaars voor muziek met optredens in de Werchtersesteenweg en Stationsstraat. Uiteraard zou het fijn zijn moest iedereen de auto thuis laten die dag. Kom je toch met de wagen, dan kan je vanaf de randparkings Klapgat en Lombaarden naar het centrum met een bijzondere shuttledienst: de feestfiets of de huifkar. 14.00 tot 17.00 uur | Markt Haacht | gratis toegang |  In deze workshop leert men enkele basisvaardigheden om zelf je eigen fiets te kunnen onderhouden zoals je fiets afstemmen op je lengte en banden en remmen herstellen. Je mag je eigen fiets meebrengen, maar dat is niet verplicht. 19.00 uur | GBS De klimop | gratis | inschrijven verplicht via verkeer@haacht.be  Fil is het manusje-van-alles in het circus. De voorstelling dreigt in het water te vallen wanneer goochelaar Marcus een ongeval heeft gehad met de fiets. Fil krijgt de opdracht om een goochelshow in elkaar te steken. In zijn zoektocht naar toffe trucks botst Fil samen met de kinderen spelenderwijs op verschillende verkeersthema's. Een interactieve theatershow voor kinderen. 14.00 uur |voor kinderen | GC Den Breughel | gratis | bij voorkeur reserveren (niet verplicht) via verkeer@haacht.be  De andere Kris Peeters was ooit schepen voor mobiliteit in Antwerpen, nu is hij politiek gepensioneerd. De verkeersdeskundige vertelt over klimaat en mobiliteit. 20.00 uur | GC Den Breughel | gratis | bij voorkeur reserveren (niet verplicht) via verkeer@haacht.be  Een onderhoudende quiz waarin verschillende thema’s en spelrondes de revue passeren. Per ploeg kunnen maximum vijf personen deelnemen. Een samenwerking van Het Koninklijk Harmonieorkest Sint-Cecilia Haacht en de gemeente. 20.00 uur | GBS ’t Haegje | 5 euro/ploeg | inschrijven via www.haacht.be/week-van-de-mobiliteit
</doc>
<doc id="1777" genre="news" gender="F">
Europees Parlement stemt in met &#8216;nucleaire optie&#8217; Hongarije
Judith Sargentini (GroenLinks) presenteerde eerder een rapport waarin zij stelde dat de ontwikkelingen in Hongarije een ‘systematische bedreiging’ vormen voor de Europese waarden. In het Europees Parlement is woensdag artikel 7 ingezet tegen Hongarije. Dat kan er in het uiterste geval toe leiden dat het land zijn stemrecht aan de EU-vergadertafels verliest. Hongarije zou daardoor feitelijk buitenspel worden gezet in de EU. Het Europees Parlement besloot daartoe vanwege systematische ondermijning van de rechtsstaat onder premier Viktor Orbán.
</doc>
<doc id="1778" genre="news" gender="F">
Haagse antwoord op kritiek en onenigheid: onderzoek
De Haagse Stemming Vandaag debatteert de Tweede Kamer over het asielbeleid. Schrijf je in om deze politieke nieuwsbrief per mail te ontvangen. Bewindslieden schuiven verhitte discussies voor zich uit met onderzoeken. De zorgverzekeringspremies gaan omhoog. En de PvdA wil de sociale werkplaatsen toch maar niet sluiten.
</doc>
<doc id="1779" genre="news" gender="F">
Paus ontbiedt wereldbisschoppen voor vergadering over misbruik
De bijeenkomst vindt plaats van 21 tot 24 februari. Het is voor het eerst dat er een dergelijke top wordt georganiseerd. Paus Franciscus heeft woensdag de belangrijkste bisschoppen bijeengeroepen voor overleg over kindermisbruik. Dat meldt persbureau Catholic News Agency . De paus wil bespreken hoe seksueel misbruik door rooms-katholieke geestelijken kan worden voorkomen en hoe kinderen beschermd kunnen worden.
</doc>
<doc id="1780" genre="news" gender="F">
NRC checkt: ‘Vrije uitloop zorgt voor meer stress bij kippen’
Dat zegt schrijfster Louise O. Fresco in haar column in NRC van 27 augustus. Vlees eten is vandaag de dag een ingewikkelde kwestie. Landbouw- en voedseldeskundige en schrijfster Louise O. Fresco verduidelijkt in haar column van 27 augustus in NRC dat „de duivel in de details schuilt” als men wil beoordelen of de productie van vlees verantwoordelijk is voor klimaatproblemen, dierenleed en andere kwalen. Zo blijkt het voor de gemiddelde consument niet eenvoudig te ontdekken of kippenvlees zonder lijden is geproduceerd, een vrolijk scharrelende kip op de verpakking zegt niet veel. Op zo’n verpakking wordt niet vermeld „dat kippen in de gewenste vrije uitloop meer last van stress en verwondingen hebben”, stelt Fresco. Lezer F. de Vries vond het een opmerkelijke uitspraak: „Hoe kan een buitenuitloop meer stress doen ontstaan dan in een krappe ‘megastal’?” Dat gaan we checken.
</doc>
<doc id="1781" genre="news" gender="F">
Voorspeld: de speelgoedtrends voor het najaar
De zomer geeft zich nog niet gewonnen, het nieuwe schooljaar is nog vers. Toch voorspellen speelgoedketens nu al wat de Sint en de Kerstman eind dit jaar zullen brengen. ‘Eigenlijk zijn er drie grote trends: knikkerbanen, laserguns en interactieve poppen’, zegt Tom Marechal, aankoper speelgoed van Dreamland. Ook robots in alle vormen en maten blijven hot. Valsspelers kunnen hun hart dan weer ophalen met de nieuwe Monopoly. Knikkerbanen zijn helemaal terug van weggeweest. Al worden glazen knikkers vervangen door magnetische kogeltjes en zijn de banen niet van plastic maar krijgen ze een futuristisch kantje. Zo heeft de GraviTrax van Ravensburger allerlei structuren, verdiepingen en zelfs een looping. Boomtrix vervangt de banen door kleine trampolines, die de knikkers doorheen het hele huis laten kaatsen.
</doc>
<doc id="1782" genre="news" gender="F">
Fairtrade-label viert 10de verjaardag met ontbijt
Rotselaar - Tien jaar geleden verwierf de gemeente Rotselaar het fairtrade-label. Om dit te vieren organiseert de gemeentelijke raad ontwikkelingssamenwerking op zondag 23 september een bijzonder fairtrade-ontbijt. Op het buffet beloven de organisatoren het beste van boer en bakker, van hier en van het Zuiden. Aan tafel zorgen zij bovendien voor een streepje muziek. De winst van het ontbijt gaat naar Benkan, een naai- en verfatelier voor kansarme vrouwen in Bamako, Mali, dat wordt gesteund door Teriya, een ervaren organisatie met zetel in Rotselaar. Zondag 23 september, van 8 uur tot 11 uur, cafetaria Sportoase De Toren, Torenstraat 115.
</doc>
<doc id="1783" genre="news" gender="F">
Roba-atleet Milan De Neef zette mooie prestaties neer
Begijnendijk - Zondag 9 september werd ROBA atleet Milan De Neef uit Begijnendijk Belgisch kampioen op de 400 m bij de scholieren. Milan zette hiermee zijn sterke prestaties, die hij voordien ook op de memorial Van Damme, tijdens het provinciaal kampioenschap aflossingen op 2 september en op het kampioenschap van Vlaanderen op 15 augustus had geleverd, verder.
</doc>
<doc id="1784" genre="news" gender="F">
Dirk Tieleman signeert zijn boek in Tremelo
Tremelo - Op zaterdag 15 september signeert Dirk Tieleman zijn boek, Viva Cuba, in de Standaard Boekhandel te Tremelo. Een nieuwe tijd is aangebroken. Voor het eerst staat er geen Castro meer aan het roer. Een illustere onbekende, die niet eens meevocht in de Cubaanse revolutie van 1959, heeft de macht overgenomen. Wat hebben de Castro's na 60 jaar nagelaten? En hoe is het eiland er nu aan toe? Dirk Tieleman en Lut Baten volgen in het boek 'Viva Cuba' het spoor van de revolutie en praten met Cubanen van allerlei slag en leeftijd. Op zaterdag 15 september men zijn exemplaar tussen 10.30 uur en 12 uur laten signeren in de Standaard Boekhandel in Tremelo.   Wanneer? zaterdag 15 september, van 10.30 tot 12.00 uur  Waar? Standaard Boekhandel, Schrieksebaan 17, Tremelo
</doc>
<doc id="1785" genre="news" gender="F">
Politie flitst in schoolomgevingen
Haacht - De politie flitste woensdagochtend 26 voertuigen met een te hoge snelheid in de nabijheid van het St-Angela Instituut in Tildonk. Op vraag van de bestuurlijke overheid zet de politiezone Boortmeerbeek/Haacht/Keerbergen extra in op snelheidscontroles in de schoolomgeving van de 3 gemeenten. Woensdagochtend werd geflitst nabij het St-Angela Instituut te Tildonk (Haacht). Van de 343 gepasseerde voertuigen werden 26 voertuigen met een te hoge snelheid geflitst. Daarvan waren er 12 vrachtwagens. De hoogst gemeten snelheid gewoon vervoer betrof 81 km/u en de hoogst gemeten snelheid zwaar vervoer betrof 52 km/u. Verder werd ook vandaag extra aandacht besteed aan het zwaar vervoer. Bij controles in de Kruineikestraat en de Kapelleweg in Tildonk werden volgende inbreuken vastgesteld: 7 inbreuken op ladingzekering , 1 voor keuring, 1 voor inbreuk uitzonderlijk vervoer. Verder waren er 8 inbreuken op gsm-gebruik en 1 voor het niet dragen van de veiligheidsgordel.
</doc>
<doc id="1786" genre="news" gender="F">
Hudson&#8217;s Bay in Noord-Amerika stabiel, Europese verkoop daalt
Hudson’s Bay Company maakte dinsdag bekend dat de Europese activiteiten ondergebracht worden bij een Duitse warenhuisketen. Het Canadese kledingconcern Hudson’s Bay verkocht de afgelopen maanden ongeveer evenveel als vorig jaar. In Noord-Amerika welteverstaan. Woensdag publiceerde de kledinggigant zijn kwartaalcijfers , waarin alleen de activiteiten in Noord-Amerika zijn meegenomen. De resultaten in Europa zijn niet meegenomen in de algemene beschouwing - die zijn sinds dinsdag de verantwoordelijkheid van de Duitse winkelketen Karstadt .
</doc>
<doc id="1787" genre="news" gender="F">
Ook de papegaai drijft slim handel
Diergedrag  Om een grotere beloning te krijgen ruilen papegaaien graag een voorwerp in voor voedsel. De buffons ara doet dit het slimst. Papegaaien zijn in staat berekenend beslissingen te maken waardoor ze een zo hoog mogelijke beloning krijgen. Een groep ornithologen uit Duitsland, Spanje en Italië voerde tests uit met 31 papegaaien van vier verschillende soorten. De dieren konden voorwerpen ruilen voor voedsel en moesten daarbij ook keuzes maken tussen een kleine beloning nu, of een grotere beloning later. De meeste dieren bleken dat principe goed te snappen. De resultaten verschenen eind augustus in Scientific Reports .
</doc>
<doc id="1788" genre="news" gender="F">
Bocholt VV stelt jeugdploegen voor
Na de wedstrijd verzamelden alle ploegen nog voor de officiële ploegenfoto. Voor het eerst gingen twee peters van elke ploeg mee op de foto. Meteen een leuk eerste kennismakingsmoment voor de jeugdspelers met hun peter uit de eerste ploeg. De toon voor een leuk seizoen in tweedee amateur B is zo meteen gezet.
</doc>
<doc id="1789" genre="news" gender="F">
Wie hulp nodig heeft, heeft weinig aan een netwerk
Onderzoek zorg aan hulpbehoevenden Gemeenten willen graag dat hulpbehoevende burgers hun eigen netwerk inzetten. In de praktijk lukt dat bijna nooit, toont onderzoek aan. Een moeder heeft hulp nodig bij het opvoeden van haar dochtertje, dat gedragsproblemen heeft. Moeder kampt met burn-out-klachten. De gemeente stelt voor een ‘meedenkbijeenkomst’ te beleggen, waar familie en kennissen van moeder oplossingen kunnen aandragen of hulp kunnen aanbieden. Want: de hulpbehoevende burger zelf is de eigenaar van zijn problemen en oplossingen zijn allereerst te vinden in het eigen netwerk. Op de bijeenkomst hoort de moeder haar zwagers zeggen dat ze „wat chaotisch” is, en of het handig is dat ze een nieuwe kat heeft genomen. „Je moet misschien soms betere keuzes maken”, stelt een ander. Aan het einde van de bijeenkomst staat de moeder strak van de spanning en heeft niemand hulp aangeboden.
</doc>
<doc id="1790" genre="news" gender="F">
Dick Advocaat nieuwe trainer FC Utrecht
Advocaat kwam in 1983 en 1984 als speler uit bij de Utrechtse club. Zeljko Petrovic wordt zijn assistent in de Domstad. Dick Advocaat wordt de nieuwe trainer bij FC Utrecht. Woensdag maakte de club bekend een “mondeling akkoord” te hebben bereikt met de coach, maandag zal Advocaat zijn handtekening onder het contract zetten.
</doc>
<doc id="1791" genre="news" gender="F">
Fors meer burn-out bij arts in opleiding door overwerk
Onderzoek van ‘De Jonge Specialist’  Hun opleiding moet sinds 2015 goedkoper, dus korter. En specialisten in opleiding werken nog altijd veel over. Dat heeft nare gevolgen. De werkdruk voor jonge artsen is de afgelopen twee jaar fors hoger geworden. Een op de vijf artsen-in-opleiding kampt met ‘burn-outklachten’ zoals slapeloosheid en uitputting. Eenderde vindt dat ze altijd gehaast moet werken. In 2015 had 15 procent last van ‘burn-outklachten’. Dit blijkt uit arbeidsomstandighedenonderzoek van de belangenvereniging de Jonge Specialist. 958 jonge artsen, ziekenhuis-apothekers, klinisch chemici en fysici vulden de enquête in; ze zijn tussen 26 en 36 jaar oud, driekwart is vrouw. Ze werken op allerlei afdelingen in zowel algemene als academische ziekenhuizen.
</doc>
<doc id="1792" genre="news" gender="F">
Lara Croft is feministisch rolmodel met gevoel
Game Met ‘Shadow of the Tomb Raider’ komt voorlopig een einde aan de avonturen van Lara Croft. De sexy actieheldin verwierf wijdere broeken, meer dan één gezichtsuitdrukking en een geweten. Shadow of the Tomb Raider
</doc>
<doc id="1793" genre="news" gender="F">
Buikgriep velt 30 van de 49 werknemers bij Voka Antwerpen
Bij Voka Antwerpen-Waasland zijn afgelopen weekend en begin deze week 30 van de 49 werknemers geveld door buikgriep. “Allicht een venijnig virus”, zegt een van hen. Al wijzen de symptomen ook richting ‘walking dinner’. “De bron van het onheil moet vorige donderdag worden gezocht”, zegt Katrijn De Lie, communicatiemanager bij Voka - Kamer van Koophandel Antwerpen-Waasland, met kantoor in de Markgravestraat in hartje Antwerpen. “We hadden een personeelsvergadering in ons auditorium en nadien hebben we samen staand gegeten en gebabbeld. Vrijdagnacht ben ik ziek geworden: buikgriep, spierpijn, pijnlijke huid en kou. In bed blijven dus.
</doc>
<doc id="1794" genre="news" gender="F">
Europees Parlement stemt voor ‘uploadfilter’ op Facebook en Instagram
Auteursrecht Het Europees Parlement heeft gestemd voor een verruiming van het auteursrecht. Online platforms worden aansprakelijk voor door gebruikers geplaatst materiaal. Het Europees Parlement heeft ingestemd met een richtlijn die het auteursrecht flink verruimt. Platformen als Google en Facebook worden volledig aansprakelijk voor door gebruikers geplaatst materiaal dat het auteursrecht schendt. Ook mogen nieuwsaggregators – zoals Facebook, Google nieuws en Snapchat – niet meer zonder toestemming linkjes overnemen in combinatie met een foto en/of zinnen tekst. Facebook toont zo artikelen in de tijdlijn.
</doc>
<doc id="1795" genre="news" gender="F">
STANDPUNT. “Premier van Hongarije Viktor Orban heeft weinig te vrezen van de EU”
Zal Viktor Orban de wetten die hij zelf heeft uitgevaardigd en die in strijd zijn met de Europese regels terugschroeven, nu hij door het Europees Parlement op de vingers is getikt? Daar durft niemand zijn hand voor in het vuur steken. Allicht zal er meer nodig zijn om Orban tot andere gedachten te brengen. Sancties bijvoorbeeld. Die zijn mogelijk, maar de kans dat ze er ooit komen is heel klein omdat er een procedure aan voorafgaat die een grote eensgezindheid vereist van alle Europese lidstaten. En die eensgezindheid is er zelden of nooit, weten we uit ervaring. Niet over Orban, en al helemaal niet over de Europese migratiepolitiek waarvan Orban een symboolfiguur is geworden.
</doc>
<doc id="1796" genre="news" gender="F">
Strafprocedure tegen Hongarije legt vinger op zere plek van EU
De scheurtjes in de relatie tussen Hongarije en de Europese Unie zijn uitgegroeid tot een waar conflict: het Europees parlement heeft vanmiddag ingestemd met de start van een artikel 7 procedure, die er in het uiterste geval toe kan leiden dat Hongarije zijn stemrecht verliest binnen de EU. Hoe groot is de kans dat dit echt zal gebeuren? En hoe heeft het zover kunnen komen?" "Er is altijd nog een leven buiten de EU", zei Viktor Orbán tijdens zijn eerste premierschap van 1998 tot 2002. De republiek Hongarije zat toen middenin het toetredingsproces tot de Europese Unie. Op 1 mei 2004 werd die toetreding een feit. ''Je voelde vibraties, plezier en vrolijkheid'', vertelt EU-correspondent Tijn Sadée, terugblikkend op zijn tijd als correspondent in Hongarije. ''Maar tegelijkertijd kwam de vraag op; hoe lang gaat dit nog goed? Wordt Hongarije niet overvallen door westerse bedrijven? Zij bleven de Hongaren immers slecht betalen. Je voelde de ontevredenheid in het land groeien''. Orbán op dat moment oppositieleider in het Hongaarse parlement voelt die ontevredenheid aan. Hij houdt de Hongaren voor: ''Ik ga zorgen dat jullie Hongaren weer echte Hongaren worden''. Zijn boodschap vindt gehoor bij een groot deel van de Hongaarse bevolking, voornamelijk bij de Hongaren op het platteland. In 2010 komt Orbán opnieuw aan de macht. Zijn partij Fidesz haalt een comfortabele tweederdemeerderheid in het parlement. Een meerderheid die Orbán aangrijpt om direct na zijn benoeming tot premier een reeks hervormingen door te voeren. Zo roept Orbán een mediawaakhond in het leven. Deze waakhond bestaat uit leden die zijn benoemd door het parlement, waar Orbán's partij over een tweederdemeerderheid beschikt. Zij controleren de Hongaarse media en leggen hoge boetes op als de media volgens hen niet objectief berichten. De Europese Unie heeft veel kritiek op de waakhond. Ook komt er vanuit Europa kritiek op de nieuwe grondwet die het Hongaarse parlement in 2011 aanneemt. De regering krijgt daarmee meer zeggenschap over de nationale centrale bank en zittende rechters kunnen al met 62 jaar met pensioen worden gestuurd. In 2013 gaat de regering in Boedapest nog een stap verder; het parlement stemt in met een grondwetswijziging. De onafhankelijkheid van de rechterlijke macht wordt zo verder aangetast en eerdere uitspraken van het Constitutionele Hof genegeerd. In 2017 neemt het parlement een wet aan waarin wordt vastgelegd dat buitenlandse universiteiten aan nieuwe voorwaarden moeten voldoen. Zo moet een universiteit een campus hebben in het thuisland. Deze maatregel bedreigt specifiek de Central European University (CEU), opgericht door filantroop George Soros, een tegenstander van Orbán. Partijgenoten en vrienden van Orbán kunnen dankzij de hervormingen op strategische en lucratieve plekken worden ingezet; bijvoorbeeld bij de rechtbank of de mediawaakhond. Ook is het merendeel van de mediaorganisaties die het land telt nu in handen van bevriende zakenlieden van Orbán. De Europese Unie ziet bovenstaande hervormingen als een systematisch bedreiging van de democratie en rechtsstaat in Hongarije. Ook maakt de EU zich zorgen over het gebrek aan een onafhankelijke rechtsspraak, de beperking van de vrijheid van onderwijs en de greep van de regering op de nationale bank. Ten slotte hekelt de EU het harde immigratiebeleid van Hongarije; de rechten van migranten worden met voeten getreden. De maat is vol voor de EU. De Europese Commissie zet in 2011 de eerste stap en eist aanpassingen van de Hongaren. Boedapest doet kleine toezeggingen, maar niet genoeg: de Europese commissie besluit daarom meerdere inbreukprocedures tegen Hongarije te starten. Met zo'n procedure kan een land dat zich niet houdt aan de EU-wetgeving worden veroordeeld door het Hof van Justitie van de Europese Unie tot het betalen van een boete. Tot vandaag was dat voor Eurocommissaris Timmermans voldoende. Maar het Europees Parlement wil een stap verdergaan. De Nederlandse Judith Sargentini onderzoekt als Hongarije-rapporteur de staat van de democratie en rechtsstaat in Hongarije. In haar rapport van april dit jaar adviseert ze om de artikel 7-procedure tegen Hongarije te starten. De strafprocedure is nog nooit eerder door het parlement gestart en geeft de mogelijkheid om zware maatregelen op te leggen aan een lidstaat. Het parlement stemt vanmiddag in met deze procedure. De regeringsleiders, de Europese Raad, zullen zich over de procedure moeten uitspreken. Ze moeten bepalen of ze inderdaad een artikel 7-procedure willen opstarten. Daar is een meerderheid van 22 landen voor nodig. Gaan die akkoord dan zal pas later worden gestemd over de ultieme maatregelen: het intrekken van het stemrecht en de ontzegging van de toegang tot de interne markt. En daar wordt het lastig, want voor die ultieme maatregelen is unanimiteit vereist. Hongarije is namelijk niet het enige land dat verzeild is geraakt in een artikel 7-procedure. Eerder legde de Europese Commissie eenzelfde procedure op aan Polen, wegens ondermijning van de rechtsstaat. En nu zit Hongarije, ditmaal dankzij het Europees Parlement, in hetzelfde schuitje. De kans is groot dat beide landen elkaar de hand boven het hoofd zullen blijven houden. De verwachting is dus dat Polen achter Hongarije zal blijven staan en zo de vereiste unanimiteit niet gehaald zal worden. Stelt die strafprocedure dan eigenlijk nog wel wat voor? Dat wel. Zolang Hongarije in deze strafprocedure zit, zit het land toch een beetje in het verdomhoekje. Andere lidstaten zullen minder snel nieuwe betrekkingen met Hongarije aangaan. Hoe langer de stemming in de Europese raad wordt uitgesteld, hoe langer lidstaten druk kunnen blijven uitoefenen op de regering van Orbán. Deze situatie met Hongarije legt de vinger op de zere plek voor de EU. Aan de ene kant is deze strafprocedure een manier om te laten zien; tot hier en niet verder. Wanneer een lidstaat de Europese normen en waarden overtreedt zullen daar consequenties aan verbonden worden. Maar of het land die consequenties ook daadwerkelijk zal gaan voelen, is maar zeer de vraag. De EU krijgt in toenemende mate te maken met lidstaten die zich nationalistischer opstellen. Landen die vinden dat verschillende zaken zoals media en rechtsstaat strikt binnenlandse aangelegenheden zijn. Zaken dus waar de EU zich volgens hen niet mee hoeft te bemoeien. Zolang die landen elkaar de hand boven het hoofd zullen blijven houden, zal het inzetten van de artikel 7-procedure vooral een politiek signaal blijven. Het is nu de vraag of dat signaal sterk genoeg zal zijn om de regering Orbán meer in lijn met de EU te krijgen. ''Er is nog altijd een leven buiten de EU''. Een uitspraak die Orbán de komende tijd misschien wel in zijn gedachten zal houden.
</doc>
<doc id="1797" genre="news" gender="F">
Wil je niet op de foto? Zet dinomasker op
Privacy Bezoekers van Dierenpark Amersfoort kunnen door middel van een ‘dinomasker’ voorkomen dat ze gefotografeerd worden. Met een ‘dinomasker’ je privacy beschermen. Wie Dierenpark Amersfoort bezoekt en niet door andere bezoekers wil worden gefotografeerd, kan dat sinds deze week oplossen door een masker op te zetten. De kartonnen exemplaren met kleine kijkgaten liggen bij de entree opgesteld.
</doc>
<doc id="1798" genre="news" gender="F">
Auto rijdt in op menigte in China, negen doden
De chauffeur, een 54-jarige Chinees, is in het verleden meerdere malen veroordeeld voor misdaden zoals brandstichting en geweldpleging. In de Chinese stad Hengyang zijn woensdag elf mensen om het leven gekomen toen een man met een auto op een menigte inreed. Ook raakten 44 omstanders gewond.
</doc>
<doc id="1799" genre="news" gender="F">
Blinde merrie en haar geleidepony zoeken samen een nieuwe thuis… of ze krijgt een spuitje
Het dierenopvangcentrum in Heusden-Zolder is op zoek naar een nieuwe thuis voor een niet-alledaags koppel: een blind paard en haar geleidepony. Dankzij de pony weet het paard waar het water en het eten staat, en ook dankzij de pony loopt het dier niet tegen elke boom en omheining. “Enkel samen met de pony maakt het paard een kans. Als ze samen geen thuis vinden, krijgt het paard helaas een spuitje”, zegt Rudi Oyen van het opvangcentrum. De twee dieren werden een tijdje geleden door de dienst Dierenwelzijn in Hasselt in beslag genomen. Ze waren beiden erg verwaarloosd. “Toen de twee hier aankwamen, werden ze gescheiden. En toen botste de grootste meteen tegen de omheining. Raar, want op het eerste gezicht leek er - uitgezonderd de ondervoeding - weinig met het dier aan de hand te zijn. Tot we de ogen onderzochten. De diagnose van de dierenarts was maanblindheid.
</doc>
<doc id="1800" genre="news" gender="F">
’Almere by far de lelijkste stad’
Almere - Een avonturier in Almere. Witte bakkebaarden, olijke spot achter de goudomrande brillenglaasjes, alpinopet op en een tot op de draad versleten boswachtersjas aan. „Die jas had ik al toen ik twaalf jaar was.”
</doc>
<doc id="1801" genre="news" gender="F">
Niemand is echt tevreden over Unilevers besluit
De strijd om Unilever De Britse en Nederlandse liefde voor Unilever lijkt bekoeld na het sterke lobbywerk en ingrijpende keuze voor één aandeel. Unilever probeerde iedereen te vriend te houden: de Nederlandse én de Britse aandeelhouders, de Britse én de Nederlandse regering. En ondanks sterk lobbywerk en rigoureuze besluiten lijkt geen van de partijen echt tevreden. Het kabinet wil de dividendbelasting op 1 januari 2020 afschaffen. Een maatregel die de schatkist zo’n 1,9 miljard zal kosten. Dividendbelasting is een heffing op het deel van de winst dat bedrijven aan hun aandeelhouders uitkeren . Het oorspronkelijke tarief van 25 procent werd in 2007 verlaagd tot 15 procent. Nederlandse beleggers kunnen deze heffing verrekenen. Het Verenigd Koninkrijk kent geen dividendbelasting, andere Europese landen wel.
</doc>
<doc id="1802" genre="news" gender="F">
Colruyt-verkoper mag zelfbedacht gezelschapsspel in rekken leggen
Op zijn vrije dag stond Mathias Rossie gisteren toch in de Colruyt in de Merksemse Molenlei. Hij stelde er vol trots zijn eigen gezelschapsspel ‘Würst Case Scenario’ voor. Dat spel ligt vanaf nu in de rekken van zo’n 200 ­Colruyt-winkels en een 40-tal DreamLand-winkels. Een tiental worsten probeert te ontsnappen uit de fabriek. Dat plan mislukt en daarom belandden al de worsten op de transportband richting de vlees­machine. De worst die in de vleesmachine belandt, is verloren. Majoor Mosterd, Miss Ketchup en Mevrouw Mayonaise zijn er om de worsten bij te staan met raad en daad. Er zit wel degelijk een verhaal achter het gezelschapsspel Würst Case Scenario van Merksemnaar Mathias Rossie, die al dertien jaar lang bij Colruyt werkt als bediende-verkoper.
</doc>
<doc id="1803" genre="news" gender="F">
Nederlands onderzoek legt helse leven van modellen bloot: glitter op catwalk, ellende ernaast
Op de catwalk van de New York Fashion Week heerst dezer dagen glitter en glamour. Maar naast de catwalk oogt het modellenleven een pak minder fraai. Dat blijkt uit onderzoek van de Universiteit van Amsterdam. Twee jaar lang dompelde de Nederlandse cultuursociologe Sylvia Holla zich onder in de leefwereld van vrouwelijke én mannelijke modellen in Amsterdam, Warschau en Parijs. Ze sprak er met modellen en modeprofessionals zoals agenten bij modellenbureaus en ontwerpers over hun leven en werk. Daaruit blijkt dat de glitter en glamour vanop de catwalk in pijnlijk contrast staat met het leven ernaast.
</doc>
<doc id="1804" genre="news" gender="F">
Merksem krijgt begin oktober nieuwe buslijn
Vanaf begin oktober zal bus 651 door Merksem rijden. De route verbindt het ZNA Jan Palfijn met de tramhalte aan het Burgemeester Nolfplein. De nieuwe lijn komt er na ongenoegen over de hertekening van buslijn 650. Merksem krijgt dan toch opnieuw een busverbinding door de Nieuwdreef. Dat bevestigt ook De Lijn. Al meer dan een jaar passeert daar geen bus meer na de verandering van de route van buslijn 650. Dat stootte op veel protest in de buurt, waar vooral de bezorgdheid groot was over de oudere en minder mobiele buurtbewoners.
</doc>
<doc id="1805" genre="news" gender="F">
'Als alcohol vandaag werd uitgevonden, zou het onder de drugswet vallen'
Het is moeilijk te voorspellen wat de voor- en nadelen zouden zijn van de legalisering van cannabis, zegt Stijn Hoorens, onderzoeker bij de internationale denktank RAND. 'De prijs kan dalen, maar net zo goed stijgen.
</doc>
<doc id="1806" genre="news" gender="F">
Kempense ziet nog maar voor 10% uit één oog, maar staat nog stevig aan het roer van bedrijf met 250 werknemers
Ran Dirickx (42) uit Noorderwijk (Herentals) is in enkele maanden bijna volledig blind geworden. Een niet precies te lokaliseren hersentumor is de boosdoener. Tussen de bestralingen en oefensessies met witte stok door leidt ze een bedrijf met 250 werknemers. “Tuurlijk werk ik, anders zou ik zot worden”, zegt ze. Met haar blog ‘Legally Blind’ hoopt ze lotgenoten kracht te geven en ook af en toe uit pure frustratie de administratieve overheid een schopje te geven. “Legally Blind geeft gratis een kort en goed bedoeld advies aan de artsen in opleiding én hun professoren. Graag gedaan!” Met die intro opende Ran Dirickx, algemeen directeur van het dienstenchequebedrijf Pidt in Herselt, drie weken geleden haar blog. “Waarom? Ik heb altijd heel graag gelezen: boeken, kranten, tijdschriften. Maar dat wordt, ondanks alle mogelijke hulpmiddelen, allengs zeer moeilijk. Ik breide ook zeer graag en uiteraard lukt ook dat niet meer.
</doc>
<doc id="1807" genre="news" gender="F">
Economie groeide, maar gepensioneerde verloor koopkracht
Amsterdam - Terwijl de economie in 2017 met bijna drie procent de sterkste groei in tien jaar doormaakte, zagen we dat niet terug in onze portemonnee. Gepensioneerden verloren zelfs 0,3 procent aan koopkracht, blijkt uit CBS-cijfers. Dit komt doordat pensioenen in 2017 amper zijn geïndexeerd voor de inflatie. Omdat die dat jaar 1,4 procent bedroeg, leverde een meerderheid van de ouderen, 56 procent, koopkracht in. „Dat zijn vooral ouderen met een aanvullend pensioen vanaf 10.000 euro per jaar. Zij merken relatief minder van de AOW-uitkering, die wel is geïndexeerd”, zegt hoofdeconoom Peter Hein van Mulligen van het CBS.  .
</doc>
<doc id="1808" genre="news" gender="F">
Student onthand: geen collegekaart
Utrecht - Ook aan het begin van dit schooljaar viel er weer geen tastbare collegekaart bij de studenten van de Universiteit Utrecht op de mat. Tegen eerdere beloftes in moeten zij het doen met een internationale kaart, die ze zelf moeten betalen. Vorig schooljaar deed de UU als eerste universiteit de reguliere collegekaart in de ban. Via een app kon de collegekaart voortaan digitaal worden getoond aan docenten en bij bijvoorbeeld cafés en musea. Tot groot ongenoegen van studenten. De digitale kaart wordt in het buitenland vaak niet erkend en met een lege telefoon sta je met lege handen. De UU beloofde daarom kortgeleden dat er toch optioneel een tastbare collegekaart zou zijn in het nieuwe schooljaar. Inmiddels zijn de studenten erachter gekomen dat dit geen traditionele collegekaart is zoals verwacht, maar de zogenoemde International Student Identity Card (ISIC). „Tegen betaling van vijf euro wordt een kaart geleverd die tegemoetkomt aan de wensen van studenten en die zeker in het buitenland erkend wordt”, aldus UU-woordvoerder Maarten Post. Volgens hem is dit samen met de Universiteitsraad besloten. De oplossing valt nog niet bij iedereen in de smaak. „Het is een stap in de goede richting. Liever had ik een gratis kaart gehad met een chip zodat je er ook mee kan printen”, vindt Sebastian Wijnands, student en sinds kort lid van de Universiteitsraad. „Voor die 2000 euro collegegeld per jaar wil ik gewoon een café binnen kunnen komen met een lege telefoon en zonder ISIC, die ik zelf nog moet betalen”, vindt student Kevin Janco Hamelink.
</doc>
<doc id="1809" genre="news" gender="F">
’Smeltvader’ Henk Kwant werkte ruim veertig jaar bij Hoogovens
Honderd jaar bestaat Tata Steel, ook wel bekend als de Hoogovens of Corus. Veertig jaar lang kon je in het staalbedrijf in IJmuiden ’smeltvader’ Henk Kwant tegenkomen. „Ik werd als groentje van 22 jaar bij de Oxystaalfabriek 2 gezet naast de kerels uit de grote vaart met tatoeages en baarden. Uit een vat kwam alleen maar vuur en vlam. Ik weet nog dat ik dacht dat alleen de hel erger kon zijn.”
</doc>
<doc id="1810" genre="news" gender="F">
Aung San Suu Kyi erkent schoorvoetend foute aanpak Rohingya-crisis
Haar regering had de situatie rond de Rohingya-moslims in deelstaat Rakhine “achteraf bezien misschien beter kunnen aanpakken”, geeft de Myanmarese leider Aung San Suu Kyi toe. Ook al heeft haar overheid niet alle macht in Myanmar, ze draagt wel 100 procent de verantwoordelijkheid voor wat in Rakhine is gebeurd met de Rohingya-moslims. Dat zei Aung San Suu Kyi, de politiek leider van Myanmar, donderdagochtend op het World Economic Forum in Vietnam. „Achteraf bezien hadden we de situatie misschien beter kunnen aanpakken.”
</doc>
<doc id="1811" genre="news" gender="F">
Bestuur neemt maatregelen tegen wateroverlast, maar ‘kan niet garanderen dat het niet meer overstroomt’
Halle -  De stad Halle is van plan om een bijkomende bufferbekken te voorzien in de Jean Jacminstraat en in de Monseigneur Senciestraat om wateroverlast in het stadscentrum een halt toe te roepen.  De stad Halle is van plan om een bijkomende bufferbekken te voorzien in de Jean Jacminstraat en in de Monseigneur Senciestraat om wateroverlast in het stadscentrum een halt toe te roepen. Eind augustus werd Halle getroffen door plotse zware regenval waardoor opnieuw wateroverlast in de Basiliekstraat dreigde. Drie kelders liepen onder. Dit riep heel wat vragen op bij bewoners en handelaars omdat er net grote rioleringswerken gebeurden om dergelijke overstromingen te voorkomen. Gemeenteraadslid Rogier Lindemans (N-VA) vroeg op de jongste gemeenteraad wat de stad van plan is om dit terugkerend probleem op te lossen.
</doc>
<doc id="1812" genre="news" gender="F">
Twintigers zetten allereerste festival op poten en boeken meteen dertig artiesten op drie podia
Oudenaken / Sint-Pieters-Leeuw -  Jolan De Kempeneer en Laurens Janssens zetten zaterdag voor het eerst Kar.tjee op poten, een muziekfestival in en rond het jeugdcentrum Laekelinde. Ze zien het direct groots met drie podia.  Jolan De Kempeneer en Laurens Janssens zetten zaterdag voor het eerst Kar.tjee op poten, een muziekfestival in en rond het jeugdcentrum Laekelinde. Ze zien het direct groots met drie podia. “We hebben altijd al van feestjes organiseren gehouden. Het leek ons een uitdaging om onze hobby eens naar een groter publiek open te trekken. Voor we het wisten stond een heus festival in de steigers, met alles op en aan”, lachen Jolan en Laurens. “We doopten ons festival Kar.tjee, de fonetische versie van het Franse . We wilden de jeugd uit onze eigen buurt, onze eigen , iets geven om naar uit te kijken.” De vrienden zijn beiden 25.
</doc>
<doc id="1813" genre="news" gender="F">
Hanoi wil Fikkie liever niet meer op de barbecue
HANOI - De Vietnamese hoofdstad Hanoi heeft zijn inwoners opgeroepen geen hondenvlees meer te eten.
</doc>
<doc id="1814" genre="news" gender="F">
Waarom worden niet alle tieners gevaccineerd tegen meningokokken?
Meningokokken Veertienjarigen zijn opgeroepen voor een prik tegen meningokokken. Waarom de andere kinderen niet ook, vragen ouders. Ouders bellen de laatste dagen massaal naar de GGD’s omdat ze zich zorgen maken over de meningokokken W-bacterie. Gemeentelijke gezondheidsdiensten in Gooi en Vechtstreek, Rotterdam-Rijnmond, Gelderland, Amsterdam en Kennemerland bevestigen dat veel ouders bellen met de vraag of hun kind alvast het vaccin kan krijgen, ook al is het geen veertien jaar.
</doc>
<doc id="1815" genre="news" gender="F">
Veel volk voor Herne pakt uit
Herne - Verenigingen en gemeente stelden zichzelf op een leuke manier in de kijker op Herne pakt uit. Het werd een actief evenement waar Hernenaren konden kennis maken met het rijke aanbod van verenigingen en gemeente. Tegelijk konden gezinnen deelnemen aan tal van actieve en creatieve workshops. Voor de kinderen waren er springkastelen, een go-cartparcours, een voetbalchallenge en een rodeostier.
</doc>
<doc id="1816" genre="news" gender="F">
Choreograaf Jan Fabre beticht van seksisme en machtsmisbruik
In een brief schrijven twintig ex-medewerkers en oud-stagiairs dat ‘vrouwelijke lichamen het mikpunt zijn van pijnlijke en openlijk seksistische kritiek’. Choreograaf en theatermaker Jan Fabre wordt door twintig dansers, ex-medewerkers en oud-stagiairs van seksisme, machtsmisbruik en grensoverschrijdend gedrag beschuldigd. Er zou sprake zijn van wantoestanden bij Fabres theatergezelschap Troubleyn, zo blijkt uit een open brief die zij donderdag hebben gestuurd naar het Vlaamse cultuurblad Rekto:verso .
</doc>
<doc id="1817" genre="news" gender="F">
De ‘gewone, normale Nederlander’ merkt er nog weinig van
De Haagse Stemming Vandaag debatteert de Kamer over de aanstaande Europese top in Salzburg. Schrijf je in om deze politieke nieuwsbrief per mail te ontvangen. Die mooie economische cijfers gelden nog steeds niet voor veel Nederlanders. De coalitie ruziet en moppert verder over asielkinderen. En Holland scoort tegen Hongarije in Straatsburg.
</doc>
<doc id="1818" genre="news" gender="F">
Utrecht heeft nieuw WTC
Utrecht - Utrecht heeft een World Trade Center (WTC). Het gloednieuwe gebouw aan het Jaarbeursplein, in het hart van de Domstad, is gistermiddag geopend door de Utrechtse burgemeester Jan van Zanen. Volgens de eigenaren is de tijd voorbij dat grote kantoren zich aan de rand van de stad vestigen en is juist het centrum ’the place to be’. Jonge talentvolle werknemers willen een kantoor in een bruisende omgeving, zo legt fondsmanager Ronald van der Waal van eigenaar CBRE Global Investors uit. „We noemen het wel de ’war of talent’. Om aan nieuwe werknemers te komen, moet je op een locatie zitten die aanspreekt. In de pauze en na het werk wil men even de stad in voor een hapje of drankje.” Naast de locatie speelt ook mee dat het WTC van alle gemakken voorzien is voor de 22 huurders. „Het aanbod in het centrum van Utrecht was een beetje verouderd. Dit gebouw is gloednieuw en biedt moderne faciliteiten, zoals ook een koffiebar beneden”, aldus Van der Waal. Over de uitstraling van het donkere gebouw zijn de meningen in Utrecht verdeeld. De negentien verdiepingen tellende kolos blokkeert deels het Stadskantoor en oogt donker. Manager Martijn van Rosmalen heeft de kritiek gehoord. „Er zijn altijd mensen die een gebouw minder mooi vinden, maar over smaak valt niet te twisten. Wij vinden het juist een transparant en open gebouw en zijn erg enthousiast.” Burgemeester Jan van Zanen kijkt zelf vanuit het Stadskantoor uit op de stad en niet op het WTC. „Maar ik vind het niet lelijk hoor!”, lacht hij bij de opening.
</doc>
<doc id="1819" genre="news" gender="F">
’Laffe dief’ blijkt buitendienstmonteur
Amsterdam - De ’laffe dief’ die op klaarlichte dag op de Jan Evertsenstraat een scootmobiel zou hebben gestolen en met bewegende beelden door de politie Amsterdam is getoond in een internetfilmpje, blijkt de buitendienst monteur René Sieben te zijn, die een kapot voertuig kwam halen voor zijn werkgever Medipoint. Op 30 juli 2018 ging zo’n beetje alles fout wat maar fout kon gaan. Een eigenaresse van een scootmobiel belde naar thuiszorgwinkel Medipoint dat haar voertuig kapot voor de Albert Heijn in West stond. Tegen de afspraken met het bedrijf in, bleef zij niet bij haar scootmobiel, maar vertrok naar huis. De nietsvermoedende Sieben werd opdracht gegeven de scootmobiel op te halen. Bij de AH pakte hij het voertuig dat voldeed aan de beschrijving en haalde het van het slot. Op beelden van de politie is te zien hoe hij de scootmobiel lopend meeneemt. Medipoint-woordvoerder Hans van den Hoogen: „René heeft de scootmobiel ingeladen in zijn bus, die ongeveer 40 meter verderop stond, en is naar het depot in Weesp gereden. De scootmobiel werd neergezet en een ander team ontfermde zich er vervolgens over. Pas een paar dagen later kwam het team erachter dat het om de verkeerde scootmobiel ging.” Concurrerende bedrijven werden gebeld en bij een bedrijf vond Medipoint gehoor. Zij herkende de ’gestolen’ scootmobiel, maar die was reeds verkocht aan een particulier. Van den Hoogen: „Ja, toen waren wij het spoor bijster. Om de scootmobiel na zoveel dagen dan maar terug te zetten, zagen we ook niet zitten.” De zaak kwam woensdag weer onder de aandacht in het wekelijkse #wantedwednesday-filmpje van de politie waarin een verdachte wordt gezocht. René Sieben, die in Zuid-Korea zit voor een studiereis, werd gebeld door vrienden, dat hij als laffe dief wordt afgeschilderd op de Facebookpagina van de politie. Sieben reageert via mail dat hij zeer ontstemd is over de hele gang van zaken. Hij overweegt een advocaat in de arm te nemen. Medipoint betreurt het voorval en zegt de oude, beschadigde scootmobiel, die het overigens dus nog wel goed deed, helemaal op te knappen voor de eigenaar. De politie heeft het filmpje van Sieben verwijderd en een tweet de wereld in gegooid dat het ’vermoeden bestaat dat een verkeerde scootmobiel is meegenomen’. Wat er met de eigenlijke kapotte scootmobiel is gebeurd kon Medipoint niet meer vinden in de administratie.  .
</doc>
<doc id="1820" genre="news" gender="F">
Glennis Grace uit de Jordaan, een wereldster in wording
Profiel Glennis Grace Ze zingt als Whitney Houston, en juist dat valt in de smaak bij de kijkers van America’s Got Talent . Volgende week staat de Nederlandse Glennis Grace in de finale. Niet veel zangeressen kunnen zo krachtig, loepzuiver en warm een hoge E zingen als Glennis Grace avond aan avond doet. Sommigen lukt het na jaren zangles, al klinkt het dan vaak toch nog scherp en dun.
</doc>
<doc id="1821" genre="news" gender="F">
Wat gebeurt er als je alles doet wat zelfhulpboeken aanraden?
Zelfhulp is big business geworden. Auteurs van zelfhulpboeken beloven geluk, roem en rijkdom – en verrijken vooral zichzelf. Maar wat gebeurt er als je echt doet wat die boeken je adviseren? Marianne Power deed de test. Wanneer ze 36 is en op een zondagmiddag wakker wordt met een kater, besluit de Iers-Britse Marianne Power dat er iets moet veranderen. Haar vrienden vinken allerlei mijlpalen af in het leven – lief, huis, kinderen, carrière – maar zij heeft het gevoel dat ze vastloopt. Ze is freelancejournaliste en schrijft goedbetaalde lifestylestukken – ‘artikels over mascara’, zegt ze zelf ­smalend – voor diverse Britse kranten en weekbladen.
</doc>
<doc id="1822" genre="news" gender="F">
'Het leven van vrouwen is echt niet om zeep na hun 50e'
Aan de menopauze zit beslist ook een positieve kant, stelt journaliste Marie-Françoise Dispa, die een boek over het thema schreef. Je bent bijna 50. Je weet dat de menopauze eraan komt en vrolijk word je er niet van, ook al is het een normale fase in het leven van elke vrouw. Marie-Françoise Dispa , een wetenschapsjournaliste die jarenlang voor Bodytalk schreef, verzet zich tegen de wijze waarop media en artsen de menopauze vaak afschilderen. 'De menopauze is helemaal niet zo rampzalig, maar vrouwen worden er bijna van kinds af op voorbereid het ergste te verwachten.' 'Op persconferenties hoor ik vooral mannen vertellen hoe vreselijk die overgang zal zijn en wat we horen te doen om het leed te verzachten. Alsof we op ons 50e plots door een gruwelijke ziekte worden getroffen. De menopauze is helemaal niet zo rampzalig, maar vrouwen worden er bijna van kinds af op voorbereid het ergste te verwachten', stelt de journaliste. Sommige websites gaan volgens haar helemaal over de schreef. Natuurlijk kan de menopauze problemen met zich meebrengen. 'Bij ongeveer 1 op de 3 vrouwen zijn de symptomen erg storend en vergallen ze het dagelijkse leven. Zulke klachten moeten aangepakt worden. Een behandeling met hormonen kan de symptomen verlichten. Maar sommige artsen stellen de behandeling al voor nog voor een vrouw ergens last van heeft. Er zijn ook vrouwen die er zelf mee willen starten om tekenen van veroudering te vermijden, zoals een droge huid.' 'Ouder worden kan je ook goed doen' Het buitensporige gebruik van medicatie tijdens een doodnormale fase in het leven is abnormaal. Dispa kaart dat aan door te informeren. 'Het leven van vrouwen is echt niet om zeep na hun 50e. We moeten ermee stoppen zo te denken, want de menopauze brengt ook voordelen mee. Zoals het verdwijnen van de maandstonden, om er maar 1 te noemen. De eeuwige jeugd aanbidden voedt alleen de angst en de weigering om ouder te worden. Ouder worden kan je ook goed doen.' De auteur geeft talrijke tips om mogelijke negatieve effecten van de menopauze te temperen. Bijvoorbeeld dat lichamelijke beweging opvliegers verzacht en stemmingswisselingen, spierverlies en zelfs osteoporose tegengaat. Lees ook: Helpt een magneet tegen menopauze-klachten? Wanneer is het tijd om te stoppen met de pil? Orka's verklaren mogelijk het mysterie van de menopauze Lees meer over:
</doc>
<doc id="1823" genre="news" gender="F">
’Dag mam, dag pap, I love you, tot vanavond!’
Amsterdam - Marjan de Kock belandde in de nachtmerrie van iedere ouder. Haar 14-jarige dochter Celina werd op de kruising Beukenweg-Oosterpark in Amsterdam geschept door een vrachtwagen. Voor haar afscheid riep ze nog: ’Dag mam, dag pap, I love you , tot vanavond!’
</doc>
<doc id="1824" genre="news" gender="F">
Florence is dan wel afgezwakt, de orkaan blijft ‘levensbedreigend’
De aanstormende orkaan Florence is in de nacht van woensdag op donderdag ‘afgezwakt’. Nu het natuurgeweld verder koers zet richting het vasteland aan de oostkust van de Verenigde Staten, is er sprake van een categorie 2. ‘Maar staar je niet blind op die categorie’, zegt weervrouw Jill Peeters. ‘De situatie is sowieso levensbedreigend.’ ‘Ga uit de weg van de storm. Speel er geen spelletjes mee. Het is een grote. Misschien zelfs groter dan ze ooit hebben gezien, met enorme hoeveelheden water.’ Het waren de woorden van president Donald Trump woensdag. Hij stak de bevolking aan de oostkust van de Verenigde Staten een hart onder de riem nu orkaan Florence verder koers zet richting het vasteland. Zijn woorden waren niet min: het gevaar is groot. Maar sinds zijn videoboodschap is orkaan Florence afgezwakt van een categorie 4 – de op één na zwaarste – naar een categorie 2. Betekent dat niet dat het gevaar grotendeels geweken is? ‘Helemaal niet’, zegt weervrouw Jill Peeters. ‘Die categorisering is van weinig belang in dit geval. Een categorie wordt gekozen aan de hand van de windsnelheden. Categorie 4 betekent dat er minstens één minuut lang windsnelheden van meer dan 210 kilometer per uur worden gemeten. Bij een categorie 2 kunnen die windsnelheden dalen tot 155 kilometer per uur.’ Water, water en nog eens water Maar bij een orkaan zijn er drie aspecten die voor grote problemen kunnen zorgen. De windsnelheid is daar slechts één van. De andere twee zijn regenval en vloedgolven. En laat net die aspecten degene zijn die orkaan Florence zo gevaarlijk maken. ‘Op zee, onder de orkaan, zijn intussen golven van 25 à 26 meter hoog gemeten’, weet Jill Peeters. ‘Dat is een duidelijke indicatie dat het zeewater zeer hoog zal staan. Daarnaast zullen er enorme hoeveelheden regen vallen. Omdat orkaan Florence zo traag beweegt en aan land ter plaatse zal blijven trappelen, zullen sommige regio’s een massa water over zich heen krijgen. Op zo’n moment doet de categorie er dus niet toe. De situatie is sowieso levensbedreigend.’ Nog gevaarlijker Ook het National Hurricane Center (NHC) meldt dat het gevaar er niet kleiner op geworden is. Meer nog: nu orkaan Florence aan snelheid heeft verloren, is ze mogelijk nog gevaarlijker. Een tragere beweging betekent immers dat de orkaan meer tijd nodig heeft om ‘over te waaien’. Experten vrezen dat Florence voor de kust zal stilvallen, warm zeewater zal opnemen en zo nog meer regen zal veroorzaken. En die regen kan meer dan twee dagen in dezelfde regio vallen. ‘Florence zal zware, overvloedige en langdurige regen met zich mee brengen’, staat er te lezen. ‘Die regenval kan catastrofale overstromingen veroorzaken, zeker in combinatie met een gevaarlijke stormvloed waarbij de golven tot vier meter hoog kunnen zijn.’ ‘Mensen houden hun hart vast’ Verwacht wordt dat het natuurgeweld vrijdagochtend – onze tijd – aan land zal komen tussen South Carolina en North Carolina. ‘De mensen ter plaatse houden hun hart vast’, klinkt het. ‘Vooral voor de lagergelegen gebieden, waar het water allemaal zal samenkomen, kan orkaan Florence een ramp zijn.’ Anderhalf miljoen mensen moeten preventief geëvacueerd worden. In totaal kunnen meer dan 30 miljoen Amerikanen getroffen worden door de orkaan.
</doc>
<doc id="1825" genre="news" gender="F">
Chiro Aterstaose viert 70ste verjaardag in de Ardennen
Chiro Aterstaose bestaat welgeteld al 70 jaar. In 1948 startte de meisjeschiro van Aterstaose en vanaf 1978 werden ze samengevoegd met de jongenschiro. Door deze samenvoeging werd Chiro Aterstaose de eerste Chiro binnen Vlaanderen met een gemengde werking. Het 70-jarig jubileum werd gevierd met een oud-leidingsweekend in het kamphuis Ancien Moulin de Magotiaux. Hier kwamen de oud-leiding van verschillende generaties samen om zich nog eens helemaal onder te dompelen in het Chiro-gebeuren. Er werd gestart met een heuse Chiro-quiz om de herinneringen aan voorbije kampen en activiteiten aan te wakkeren. Verder kwam er nog een teambuilding aan te pas, een escaperoom, een wandeling met tochttechnieken enzovoort. De avonden werden afgesloten met een groot kampvuur, voorzien van foto’s en andere herinneringen uit de oude ‘Chiro-doos’. Elke zondag van het jaar voorziet de leiding van Chiro Aterstaose van 14 tot 18 uur toffe activiteiten voor jong en oud. Op 23 september gaat de werking weer van start. Dat gebeurt telkens met een thema. Dit jaar stelt een eenhoorn iedereen de vraag: ‘Çava?!’, en wil hij een eerlijk antwoord. Het is oké om eens te zeggen dat het niet ‘çava’ is! Met zijn weelderige manen in alle kleuren van de regenboog, die elk een eigen betekenis hebben, maakt hij van alles mee waar hij blij, verdrietig, boos of trots om kan zijn.
</doc>
<doc id="1826" genre="news" gender="F">
Markant trekt seizoen op gang met 'Alles is al eens gezegd'
Snoes, alias Els Libotte, gaf in een zinderende voorstelling gestalte aan een aparte dame van een zekere leeftijd. De sketches konden alle aanwezige dames bekoren. Ook werd het nieuwe jaarprogramma voorgesteld bij een hapje en een drankje. De voorzitster Lutgart Vandebergh-Raets verwelkomde alle trouwe leden en enkele nieuwkomers. Er is zeker nog plaats voor actieve en creatieve dames binnen de Markante werking van de groep. www.markantvzw.be/houthalen - Facebook: markanthouthalen
</doc>
<doc id="1827" genre="news" gender="F">
Popkoren maken zich klaar voor groots muziekspektakel
Runkst De koren zijn niet aan hun proefstuk toe, want in 2016 werkten ze al eens samen voor het muziekspekakel 'Het geheim van Papillon', dat een groot succes werd. Er wordt op dit moment met man en macht geoefend om het acteergedeelte, de zang en muziek op elkaar af te stemmen. Het publiek wordt met een knipoog naar de Muppets voortdurend meegenomen in het verhaal met hedendaagse bijpassende muziek. 'The show must go on' is geschikt voor jong en oud. Beetje bij beetje zal het publiek wijzer worden van het complot en de geheime missie van de pop 'Franke Teut'. De unieke locatie, het prachtige acteerwerk en de mooie muziek maken dit spektakel tot een absolute aanrader! De voorstelling vindt plaats op 6 en 7 oktober om 19.30 uur in de Heilig Kruiskerk in Hasselt, die slechts voor de gelegenheid omgetoverd zal worden tot een unieke theaterzaal. Info en tickets: www.theshowmustgoon.be
</doc>
<doc id="1828" genre="news" gender="F">
Prijs van taxirit gaat omhoog
De verhoging komt mede door de aankomende btw-verhoging op personenvervoer. Ook de goede staat van de economie zorgt voor een nieuwe prijsindexatie. De prijs van een rit met de taxi kan volgend jaar hoger uitvallen. In 2019 mogen zowel de vaste bedragen als de bedragen per kilometer en de bedragen per minuut met 5,75 procent omhoog, meldt het ministerie van Infrastructuur en Waterstaat.
</doc>
<doc id="1829" genre="news" gender="F">
Ombudsman: meer moeite doen schuldenaren te helpen
Geldproblemen Mensen met geldproblemen kunnen voor schuldhulp bij hun gemeente terecht. Maar nog voor het eerste gesprek vallen veel schuldenaren al uit, constateert de Nationale Ombudsman. Mensen die zich aanmelden voor gemeentelijke schuldhulp vallen te vaak uit. Dat schrijft Nationale Ombudsman Reinier van Zutphen in een deze donderdagmiddag te verschijnen rapport gebaseerd op een enquête onder 251 gemeenten. Nog vóór het gesprek waarin gemeente met de burger bepaalt welke hulp nodig is, is 28 procent van de hulpaanvragers uitgevallen, blijkt uit de enquête. Gemeenten moeten volgens de Ombudsman een „extra stap” zetten om mensen die de „moed” hebben verzameld zich te melden, „binnen te halen en houden.”
</doc>
<doc id="1830" genre="news" gender="F">
Nederland zit op Loren te wachten
Joyce Roodnat  Columnist Joyce Roodnat mocht bij Sophia Lorens bezoek aan het Vlissingse Film by the Sea-festival zijn en sloeg als rechtgeaarde fan steil achterover van haar optreden. Het mooie van het interview met Sophia Loren in Nieuwsuur was haar vastberaden afweer van vragen waar ze geen zin in had. Zo zie je het niet vaak, en ze heeft groot gelijk. Waarom moet een actrice zich uitspreken over homofobie en fascisme heden ten dage? Omdat ze veertig (40!) jaar geleden een rol speelde in Una giornata particolare , wat daarover gaat? Hou toch op. „Daar heb ik niet over nagedacht” zei ze, en daarmee was de kous af. En hoezo moet een vrouw van bijna 84 met haar water voor de dokter komen over haar ervaringen met seksueel machtsmisbruik? „#MeToo? Nooit van gehoord”, zei Sophia. En nee, Marlon Brando had haar niet lastiggevallen. Staat het in haar autobiografie? Zal wel. Pfff. Volgende vraag alstublieft.
</doc>
<doc id="1831" genre="news" gender="F">
Wintertijd heeft voorrang
Amsterdam - Nederland en alle andere lidstaten van de Europese Unie (EU) moeten uiterlijk in maart volgend jaar aan Brussel laten weten of ze willen overschakelen op permanente zomer- of wintertijd. Daarna zal de klok niet meer elk half jaar worden verzet. Wetenschappers pleiten voor de permanente wintertijd. „De zon moet zo vroeg mogelijk opkomen in onze donkere wintermaanden.”
</doc>
<doc id="1832" genre="news" gender="F">
Kwart van de bomen bij MH17-monument gestorven
De oorzaak van de bomensterfte is nog niet bekend. Het gaat om zeker 80 van de 298 bomen. Een kwart van de bomen in het herinneringsbos van het MH17-monument in Vijfhuizen is gestorven. Het gaat om zeker 80 van de 298 bomen. Dat zegt Sjaak de Ligt, coördinator van Stichting Nationaal Monument MH17. De oorzaak van de bomensterfte wordt nog onderzocht.
</doc>
<doc id="1833" genre="news" gender="F">
Politie vindt kajak in zoektocht naar Kamphuis
De opvouwbare kajak werd gevonden op dezelfde plek waar dinsdag al spullen van Kamphuis werden gevonden. De Noorse politie heeft dinsdagavond een opvouwbare kajak gevonden die vermoedelijk van de vermiste computerexpert Arjen Kamphuis is. Dat laat de politie donderdag weten. De kajak werd gevonden in de buurt van de plaats waar een visser eerder spullen van Kamphuis vond.
</doc>
<doc id="1834" genre="news" gender="F">
Mogelijk groot DNA-onderzoek Valkenswaardse serieverkrachter
De politie is op zoek naar een man die wordt verdacht van drie verkrachtingen. De politie denkt dat hij ook verantwoordelijk is voor nog negen andere zedendelicten. Het Openbaar Ministerie (OM) overweegt een grootschalig DNA-verwantschapsonderzoek onder 12.000 mensen in een poging om een serieverkrachter te vinden. De man heeft sinds 1989 drie vrouwen verkracht in de omgeving van Valkenswaard.
</doc>
<doc id="1835" genre="news" gender="F">
50Plus-veteraan Jan Nagel keert niet terug in senaat
Ouderenpartij Het vertrek van Nagel uit de senaat lijkt het einde van zijn lange politieke loopbaan. Fractievoorzitter Jan Nagel (50Plus) keert na de verkiezingen komend voorjaar niet terug in de Eerste Kamer. Nagel (79) richtte ouderenpartij 50Plus in 2011 op en werd datzelfde jaar in de senaat verkozen. Niet voor het eerst, want Nagel was in de jaren 70 en 80 al Eerste Kamerlid voor de PvdA. Het vertrek uit de senaat lijkt het einde van zijn lange politieke loopbaan.
</doc>
<doc id="1836" genre="news" gender="F">
Cabinepersoneel Ryanair kondigt 24-uursstaking aan
Personeel in Nederland, België, Portugal, Spanje en Italië eist betere arbeidsvoorwaarden. Daarom leggen ze op 28 september het werk neer. Een deel van het cabinepersoneel van luchtvaartmaatschappij Ryanair gaat op 28 september staken. Personeel in Nederland, België, Portugal, Spanje en Italië legt 24 uur het werk neer. Dat maakt FNV donderdag bekend. De vakbond eist onder meer betere arbeidsvoorwaarden en adviseert reizigers die op 28 september willen vliegen hun plannen aan te passen.
</doc>
<doc id="1837" genre="news" gender="F">
‘Kofi Annan was uniek en één van ons’
Kofi Annan (1938 – 2018), de voormalige secretaris-generaal van de Verenigde Naties, wordt donderdag begraven in zijn geboorteland Ghana. Duizenden mensen zijn donderdag bijeengekomen voor een grote afscheidsceremonie voor de diplomaat Kofi Annan in Accra, de hoofdstad van Ghana. Onder meer de staatshoofden van Ivoorkust, Zimbabwe, Ethiopië, Duitsland, Finland en Zwitserland zijn aanwezig, volgens BBC Africa. Er zijn ook andere hoogwaardigheidsbekleders, onder wie de Nederlandse prinsessen Beatrix en Mabel.
</doc>
<doc id="1838" genre="news" gender="F">
Haacht komt op tegen kanker
Haacht - Nog tot zondag 16 september verkopen vele vrijwilligers op tal van plaatsen, zoals supermarkten, de sporthal en kerken in Haacht azalea's ten voordele van Kom Op Tegen Kanker. De actie is dit jaar aan haar 24ste editie toe. Haacht neemt intussen al voor de 12de keer deel en organiseert naast de plantjesverkoop ook tal van andere activiteiten in de strijd tegen kanker. Vrijdag 14 september 17.00-21.00 uur: Colruyt Zaterdag 15 september 9.00-17.00 uur: Delhaize Klapgat, Delhaize markt, Eurospar, Colruyt, Aldi, sporthal Den Dijk 18.00-19.30 uur: kerk Haacht-Station Zondag 16 september 9.00-13.00 uur: Bon Appetit, Carrefour Express 14.00-17.00 uur: marktplein tijdens Autovrije Zondag  Na het succes van vorig jaar wordt de voorstelling dit jaar herhaald met nieuwe verhalen uit de verzameling van André Van Aerschot. Gaston Stas vertelt en Louis Deca zingt. Muzikaal ondersteund door Roger Wouters en Wim De Bie en met projectie van unieke, nooit vertoonde foto's brengen zij in 't Hogts een totaal nieuwe voorstelling over legendarische Hogteneers, anekdoten en gebeurtenissen. De inkomsten gaan volledig naar drie goede doelen: vzw Rozemarijn, Samana en Kom op tegen Kanker.  vrijdag 21 september om 20.00 uur zaterdag 22 september om 15.00 uur vrijdag 23 september om 15.00 uur telkens in GC Den Breughel | vvk.: 10 euro; kassa: 12 euro | tickets via www.haacht.be/gcdenbreughel  Op zondag 16 september kan je tijdens de Autovrije Zondag in Haacht op fietsen op rollen trappen tegen kanker. . De opbrengst gaat naar Kom op tegen Kanker. Autovrije Zondag in Haacht op zondag 16 september van 14.00 tot 17.00 uur op en rond het marktplein (www.haacht.be/autovrije-zondag).
</doc>
<doc id="1839" genre="news" gender="F">
In welke taal voed ik mijn baby op?
Opgevoed Elke week legt Annemiek Leclaire een lezersvraag voor aan deskundigen. Deze week: een Nederlandse moeder en een Finse vader in Duitsland die een kind verwachten. Illustratie Martien ter Veen
</doc>
<doc id="1840" genre="news" gender="F">
Eindexamens kregen steeds langere lappen tekst
Onderwijsblog Het examen wiskunde toetst Nederlands, het examen biologie toetst Nederlands. Het examen Nederlands doet dat niet. Doe dat beter, schrijft Karin den Heijer. België, eind juni 2000. Ik ben bij de delibererende klassenraad van de school waar ik werk. Dat is de besloten vergadering waarin wordt bepaald welke zesdeklassers hun diploma krijgen. Een collega krijgt het woord. “Ja, wat zal ik zeggen…”, zegt ze met een schuin oog naar de directeur. “Het is niet evident…”, zegt een ander. Ik voel me als een toeschouwer bij een conferentie van een geheim genootschap. De ene onvoldoende blijkt de andere niet te zijn. Aarzelend zeg ik: “Deze leerling heeft dan wel lage cijfers, maar het is knap hoe hij die zonder veel te studeren heeft gehaald.” Geschokt kijken de collega’s me aan. “Veel gekker moet het niet worden”, zegt een lerares als we naar buiten lopen. “Met deze studiehouding gaat hij het niet redden op de unief.”
</doc>
<doc id="1841" genre="news" gender="F">
Meisjesvoetbal in de lift: pas opgerichte ploeg telt al 20 speelstertjes
Ameline (10), Lauren (12) en Anaïs (12) hebben ervoor gezorgd dat KFC De Vrijheid nu ook een meisjesploeg heeft. “Er blijven elke week spelers bijkomen”, klinkt het bij de meisjes. “Het is een ploeg die speelt in de U13 van de meisjesreeks van de voetbalbond”, zegt mama Elke Van Aelten. “We hadden een kennismakingstraining in juni waar al 14 meisjes kwamen opdagen. Sindsdien blijven we groeien en ondertussen telt de ploeg al 20 dames.
</doc>
<doc id="1842" genre="news" gender="F">
Koopkrachtvoorspelling was wel vaker te hoog, maar ook geregeld te laag
De koopkracht van een gemiddeld huishouden is vorig jaar een stuk lager uitgevallen dan eerder voorspeld, bleek vanochtend. En dat is niet zo gek, want in de afgelopen tien jaar is de Prinsjesdag-voorspelling van het Centraal Planbureau voor het jaar daarna geen enkele keer precies uitgekomen. Het is zeker niet zo dat de koopkracht in de praktijk altijd lager uitvalt dan voorspeld. De uiteindelijke koopkracht was namelijk vijf keer hoger dan voorspeld en vijf keer lager. Gemiddeld zat het CPB er in die tien jaar 0,76 procentpunt naast. De grootste meevaller was in 2014 toen de koopkracht met 1,2 procent steeg, terwijl er een daling van 0,5 procent verwacht was. De grootste tegenvaller was tijdens de crisis, in 2011. Toen daalde de koopkracht met maar liefst 1,2 procent, terwijl een daling van maar 0,25 procent was verwacht. "Als je kijkt naar het gemiddelde over een langere periode dan komen onze voorspellingen goed overeen met de realiteit", zegt koopkrachtspecialist Patrick Koot van het Centraal Planbureau. "Maar als je kijkt van jaar op jaar dan zie je dat we het ongeveer net zo vaak overschatten als onderschatten." Dat de uiteindelijke koopkracht anders uitvalt dan de voorspelling heeft in het algemeen drie oorzaken, zegt Koot. "De belangrijkste is hoe de inflatie zich ontwikkelt. We ramen dat, maar als de prijsstijgingen toch anders uitpakken dan gaat het hard, dat werkt meteen door in de koopkracht." De tweede onzekerheidsfactor is de ontwikkeling van de lonen. "We voorspellen die op basis van modellen en cijfers uit het verleden, maar uiteindelijk weet je niet wat er uit de onderhandelingen tussen werkgevers en vakbonden komt." De derde oorzaak zijn beleidsveranderingen die na Prinsjesdag bekend worden. "Bijvoorbeeld als er extra bezuinigd moet worden. Vooral in de crisis was dat soms het geval", zegt Koot. Voor volgend jaar verwachtte het CPB in augustus een fikse koopkrachtstijging van 1,3 procent. "Maar dit is dus nog onzeker, het kan nog beide kanten op na Prinsjesdag", zegt Koot. De koopkrachtstijging zou dus uiteindelijk ook nog richting de 0 of richting de 2 procent kunnen gaan, afhankelijk van nieuwe maatregelen en de ontwikkeling van de lonen en inflatie. Deze week kwam naar buiten dat we volgend jaar meer gaan betalen voor onze zorgverzekering en voor gas en elektra . Dat betekent waarschijnlijk dus wat meer inflatie en dat zou slecht zijn voor onze koopkracht. Maar daar staan mogelijk weer kabinetsmaatregelen tegenover die goed zijn voor de koopkracht. Volgende week, op Prinsjesdag, komt het CPB weer met een nieuwe koopkrachtvoorspelling. Daarin zijn dan alle maatregelen en de nieuwste ramingen meegenomen. Voor 2018, het jaar waar we nog middenin zitten, verwachtte het CPB in augustus een gemiddelde koopkrachtstijging van 0,4 procent. Tijdens Prinsjesdag 2017 was die voorspelling nog +0,6%. Maar het cijfer zal nu niet erg meer veranderen. "Het beeld voor 2018 staat inmiddels wel aardig vast. De helft van het jaar zit er al op en we hebben al allerlei cijfers van het CBS, bijvoorbeeld over de inflatie. Dat geeft al een redelijke zekerheid."
</doc>
<doc id="1843" genre="news" gender="F">
Macron erkent Franse martelingen tijdens Algerijnse oorlog
Macron erkende dat Frankrijk verantwoordelijk is voor de dood van de communistische wiskundige Maurice Audin tijdens de Algerijnse oorlog. De Franse president Emmanuel Macron heeft donderdag erkend dat Frankrijk verantwoordelijk is voor de dood van de communistische wiskundige Maurice Audin tijdens de Algerijnse oorlog (1954-1962). Dat schrijft persbureau AFP. Het is voor het eerst dat Frankrijk toegeeft dat het land een systeem heeft opgetuigd dat leidde tot martelingen.
</doc>
<doc id="1844" genre="news" gender="F">
Lara Croft heeft last van  postkoloniaal schuldgevoel in laatste Tomb Raider
Game-recensie Shadow of the Tomb Raider, de laatste game over actieheldin Lara Croft, speelt lekker, is meeslepend, maar diept haar motieven te weinig uit. Game
</doc>
<doc id="1845" genre="news" gender="F">
100 aanwezigen luisteren naar Dr. Hannelore Bové over luchtvervuiling
De normen in Lommel lijken aanvaardbaar, doch kwamen er twee heikele punten aan bod. De houtstook in Lommel zou moeten verminderen en dus kan de stad beter de openbare verkoop van hout stopzetten en dit afvoeren naar biomassa-centrales. Er zou ook meer sensibilisering moeten komen rond houtstook en controle van de allesbrander. Daarnaast moeten mensen aangemoedigd worden voor filters in de schouw. Ook is er een hoge nood aan schoolstraten, zodat kinderen, zonder uitlaatpijpen onder hun neus en in een autovrije schoolomgeving, naar de klas kunnen. Na de lezing genoot iedereen van een glaasje, waarvan de volledige opbrengst naar Levensloop gaat.
</doc>
<doc id="1846" genre="news" gender="F">
Leerlingen De Sprong ontpoppen zich als ware kunstenaars
Tekenen jullie graag? Geen schrik van een spatje verf? Houden jullie van te gekke kunstwerken? Kan je goed schilderen? En schuilt er stiekem een echte kunstenaar in jou of ben je een groot tekentalent? Een heleboel vragen die juf Elke, juf Veerle, juf Jessie en juf Marie stelden aan de kinderen van de klas. Maar de leerlingen van het eerste en tweede leerjaar van GO! De Sprong durfden de uitdaging aan te gaan. De juffen en meesters van de Stedelijke Academie voor Kunsten in Maaseik kwamen een bezoekje brengen in de klas. Zo werden de leerlingen voor eventjes kleine kunstenaars. In deze academie staat een team van meer dan 50 professionele leerkrachten klaar om elke leerling, jong of oud, te begeleiden in hun artistieke ontplooiing. Je kan er kiezen tussen muziek, woord en beeldende kunsten, maar ook een combinatie van meerdere opleidingen is mogelijk. Ook is er voor de allerjongsten, vanaf 6 jaar, een vooropleiding voorzien binnen de mini-academie. Ook wat de beeldende kunsten beeldende kunsten betreft kan je er elke week je talenten komen ontplooien en echte meesterwerken creëren. De leerlingen worden op een creatieve en speelse manier ondergedompeld in de wereld van de beeldende kunst. Zo leren ze stap voor stap omgaan met begrippen zoals vorm, kleur en ruimte. Boetseren, tekenen, schilderen en nog een heleboel andere disciplines komen in de lessen aan bod.
</doc>
<doc id="1847" genre="news" gender="F">
Asseweg wordt beperkt geasfalteerd om tegemoet te komen aan klachten over stofhinder
“Er komen twee smalle asfaltstroken voor de banden van tractoren en auto's met daartussen waterdoorlatende grasdals”, legt schepen van Openbare Werken Rudy Willems (CD&V) uit. “Aanleiding zijn klachten van buren over stofhinder. Nu is het een asseweg. Mocht het gevolg zijn dat er meer auto’s gaan passeren - hetgeen niet de bedoeling is want het is een landweg voor plaatselijk verkeer en voor landbouwvoertuigen - dan is een tractorsluis in het uiterste geval eventueel een mogelijkheid.”  De aannemer start maandag. Op de Heirbaan die naar de Boudewijnhoeve leidt, verandert niets. Een paardenliefhebster uitte deze week op de Facebookpagina Ge Zijt van Pulle nog de hoop dat die hersteld zou worden in de mulle boszandweg die het vroeger was, en zoals in Vorselaar nog steeds het geval is.
</doc>
<doc id="1848" genre="news" gender="F">
Vicky (37) op het nippertje gered na val op spoorweg: “Wie zijn de dames die hun leven riskeerden voor mij?”
Vicky Van Poppel (37) uit Essen is op zoek naar twee engelbewaarders die haar op dinsdag 11 september uit een levensbedreigende situatie hielpen. Ze kwam in Kapellen ten val op de spoorlijn en verloor even het bewustzijn. Tot overmaat van ramp gingen de slagbomen dicht. Ze wil nu de twee dames ontmoeten die haar hielpen. Wat een mooi fietstochtje had moeten worden, draaide voor Vicky Van Poppel helemaal anders uit. “Op 11 september maakte ik met mijn moeder een fietstochtje. Bij het oversteken van de schuinliggende spoorlijn aan de Kalmthoutsesteenweg in Kapellen, ter hoogte van de fietsostrade aan de Pretlei, ging het fout. Nochtans weet ik dat dit een gevaarlijke oversteekplaats is en dus was ik voorzichtig. Er staat ook een bordje met .
</doc>
<doc id="1849" genre="news" gender="F">
Laat uw kind ook eens falen: 'Het heeft geen zin om uw kind op een piëdestal te zetten'
Kinderen die assertief zijn en hun mannetje staan: elke ouder zou ervoor tekenen. Maar in het echte leven kampen veel kinderen met een negatief zelfbeeld en faalangst. In zijn boek geeft Steven Gielis concrete tips. Kinderen die niet luisteren: daarover krijgt de onlinecommunity ZITDAZO, die ouders en opvoeders samenbrengt, de meeste vragen. Vragen over zelfvertrouwen en faalangst staan met stip op twee, vertelt Steven Gielis. Hij is lector orthopedagogie (CVO EduKempen en AP Hogeschool), en stampte enkele jaren geleden ZITDAZO uit de grond. 'Wij beantwoorden vragen van ouders, maar we organiseren bijvoorbeeld ook opleidingen over weerbaarheid. Omdat ik zag dat zóveel ouders en kinderen met dit thema worstelen, heb ik nu ook dit boek geschreven. Daarin geef ik twintig concrete tips om je kind meer zelfvertrouwen mee te geven.
</doc>
<doc id="1850" genre="news" gender="F">
Behulpzame monteur aan schandpaal
Amsterdam - De studiereis van René Sieben in Zuid-Korea werd verstoord door een bizar telefoontje. Zijn vriendin belde in alle staten. „Ik was te zien in een politiefilmpje op internet en werd weggezet als laffe dief van een scootmobiel. Terwijl ik gewoon mijn werk deed als buitendienstmonteur. Bij het zien van de beelden zakte de grond onder mijn voeten weg.”
</doc>
<doc id="1851" genre="news" gender="F">
In België vinden ze het mooi geweest met die luchtvervuiling
Schone lucht  Met het nieuwe schooljaar hebben Belgische ouders en leerlingen hun protest tegen luchtvervuiling rondom scholen hervat. Met (enig) succes: er wordt geld vrijgemaakt. Op de Vlaamsesteenweg, in het centrum van Brussel, staat een tafeltje midden op de gekasseide straat waar normaal auto’s rijden. Er staan thermoskannen met koffie en er liggen koekjes. „Hé, dat is niet eerlijk! Dat is al jouw vierde!”, roept een jongen naar een vriendje. Het gezellige tafereel staat in schril contrast met het spandoek dat ervoor gespannen staat: ‘Help! Onze kinderen stikken!’
</doc>
<doc id="1852" genre="news" gender="F">
Linksen Zandhoven2018 met onvolledige lijst naar kiezer
In navolging van de andere politieke partijen van Zandhoven brengt Zandhoven2018 ook zijn lijst naar voren. "We hebben een kleine lijst samengesteld, maar eentje met een sterke mix aan ervaring en nieuwkomers." stelt lijsttrekker Sofie Van Tendeloo. "We werkten ons het afgelopen half jaar door een sterke vernieuwingsprocedure. Zandhoven 2018 is daar het resultaat van. Deze nieuwe linkse beweging trekt met ondersteuning van sp.a naar de kiezers in Zandhoven. Als we ons programma van 6 jaar geleden bekeken konden we veel aanstippen. De meerderheid heeft dus goed geluisterd naar onze standpunten. Vandaar onze slogan: Links. Graag gedaan!"  "Zandhoven2018 gaat resoluut terug voor een zitje", aldus de lijsttrekker. "We verwelkomen Jill ROELANTS op de lijst. Jill woont in Pulle en is als 21-jarige de jongste op de lijst. Jill is kinderverzorgster en heeft daardoor een affiniteit voor alles wat kinderzorg en kinderopvang betreft. Je treft Jill vaak aan tussen de paarden op de manege de Heide in Pulderbos. Met Hilde BERTELS in de rangen zit er boordevol ervaring op plaats 3. Hilde kan je ook terugvinden op de provincieraadslijst van sp.a. Haar broer, Jan BERTELS, burgemeester van Herentals, legde ons recent nog haarfijn uit hoe de maximumfactuur in de woonzorg werkt. Het afschaffen van de onderhoudsplicht voor de kinderen hangt daar aan vast en is een streefpunt van onze partij voor de komende verkiezingen." Niels DANIËLS is actief bij de Scouts Zandstuivers in Pulle. Bezig zijn met kinderen is een passie voor hem en de Scouts zijn daar een ideale bodem voor. Niels is al jaren mee de kracht achter de schermen van Effe Heffe. Lijstduwer van dienst is Kurt VAN TENDELOO. Kurt engageert zich sterk binnen de cultuurraad in de gemeente. Hij was jaren vaste waarde achter Curieus Zandhoven en werkt nu nog als amateurkunstenaar mee voor Amakuzand. Als alleenstaande ervaart hij dat alleenstaanden het vaak moeilijker hebben. Zo merkt hij op dat er eerlijkere belastingen voor alleenstaanden kunnen zijn. Vuilnisophaling bijvoorbeeld. 1. Sofie VAN TENDELOO 2. Ben ROELANTS 3. Hilde BERTELS 4. Jill ROELANTS 5. Niels DANIËLS 6. Dirk VEREYCKEN 7. Denise NAUWELAERS 8. Kurt VAN TENDELOO  "We trekken naar de kiezer met een 10 punten programma." zegt Sofie VAN TENDELOO.  "1. Betaalbare rusthuizen - door het invoeren van de maximum factuur en het afschaffen van de onderhoudsplicht voor kinderen. Het kan ons inziens niet dat kinderen in de armoede worden geduwd door de hoge kostprijs van een rusthuis.  2. Mobiele Ambtenaar - Onze diensten worden meer en meer gecentraliseerd in Zandhoven. Daarom is het belangrijk dat er een mobiele ambtenaar komt voor minder mobiele burgers, gepensioneerden, rusthuis bewoners, fysiek gehandicapten,... . Een mobiele ambtenaar helpt mensen met allerhande zaken zoals paspoorten, identiteitspapieren, rijbewijs, etc.. maar geeft ook uitleg en informeert.  3. Deelgemeenten opwaarderen - We proberen retailhandel aan te trekken naar onze deelgemeenten en zetten onze dorpen in de kijker. We slagen daar niemand bij over. We proberen om elke deelgemeente evenveel betrokken te laten zijn en luisteren naar hun noden en klaagzangen. Dat doen we niet via facebook maar via georganiseerde informatiemomenten.  4. Veilig verkeer - Zandhoven fietsgemeente. We zetten in op veilige, brede fietspaden. Daarbij hoort het niet dat fietsers als verkeersremmers worden aanzien, zoals in Zandhoven dorp. We houden auto, fietser en voetganger uit elkaar en creëren en veilige omgeving.  5. Openbaar vervoer in alle deelgemeenten - Het blijft een werkpunt en we nemen het elke keer terug mee. De bus naar Lier, de bus naar Nijlen, de bus naar ... Het openbaar vervoer kan beter. Voor iedereen, ook voor onze deelgemeenten.  6. Sociale kruidenier - Verdient extra aandacht.  7. Eerlijke belastingen voor alleenstaanden  8. Boeren en Buren - De recent opgestarte Boeren en Buren willen we ten volle ondersteunen. We willen bekijken welke rol de gemeente kan spelen in dit of een dergelijk project. Onze boeren verdienen nog nauwelijks iets aan hun teelt. We verkorten de keten en bieden hen een rechtstreekse afzetmarkt aan. Zo krijgen zij een eerlijke prijs voor hun waar en zijn onze burgers zeker van kwaliteitsproducten uit eigen streek. Een rechtstreekse warenverkoop in alle deelgemeenten moeten we stimuleren.  9. Betaalbaar wonen 10. Onze jongeren verdienen meer aandacht "
</doc>
<doc id="1853" genre="news" gender="F">
Noodkreet over migrantenkampen op Griekse eilanden
Negentien Griekse en internationale hulporganisaties hebben alarm geslagen over de steeds slechtere omstandigheden in de overbevolkte vluchtelingenkampen op de Griekse eilanden. Zij roepen de Griekse autoriteiten op snel maatregelen te nemen. In totaal verblijven er ruim 20.000 migranten op de eilanden. Meer dan 17.000 mensen zitten opeengepakt in de 'hotspots', die een capaciteit hebben voor 6000 mensen. Vooral de situatie in Moria, het kamp op het eiland Lesbos, is volgens de hulporganisaties schandalig. De hygiënische situatie is onacceptabel, de riolering functioneert niet en er zijn lekkages. Ook is er nog steeds een tekort aan toiletten en douches. Enkele dagen geleden heeft de gouverneur van de regio gedreigd het kamp te sluiten. Zij wil dat binnen dertig dagen de sanitaire situatie is verbeterd en dat er een einde wordt gemaakt aan de overbevolking in Moria. Na onderzoek van lokale inspecteurs werd vastgesteld dat de hygiënische situatie een gevaar is voor de volksgezondheid. Er is een chronisch tekort aan medisch personeel in de kampen. De overheid is verantwoordelijk voor het aannemen van artsen en verpleegsters, maar velen nemen na korte tijd weer ontslag omdat ze niet onder de huidige omstandigheden willen of kunnen werken. Veel migranten kampen met medische en vooral psychologische problemen. Er zijn onderlinge vechtpartijen en vrouwen en kinderen voelen zich vaak niet veilig. In kamp Moria verblijven volgens officiële cijfers 8789 migranten en vluchtelingen, terwijl de capaciteit rond de 3000 mensen is. In het kamp op het eiland Samos zijn gelijksoortige problemen en ook op Chios en Kos is sprake van overbevolking. Minister Vitsas van Migratiebeleid heeft eerder dit jaar de opening van nieuwe centra op het Griekse vasteland beloofd. Families met kinderen en andere kwetsbare groepen zouden dan van de eilanden kunnen vertrekken. Volgens het ministerie zijn tussen half juni en begin september ruim 5000 mensen naar het vasteland gebracht. Maar bijna 8000 migranten kwamen in dezelfde periode vanuit Turkije op de eilanden aan.
</doc>
<doc id="1854" genre="news" gender="F">
Spaans parlement stemt in met weghalen resten Franco
De regering diende het wetsvoorstel voor de opgraving eind augustus in, het parlement moest er nog mee instemmen. Het Spaanse parlement heeft donderdag ingestemd met het weghalen van de resten van oud-dictator Francisco Franco uit zijn praalgraf. Dat meldt persbureau Reuters. De regering diende het wetsvoorstel voor de opgraving eind augustus in. Volgens vicepremier Carmen Calvo kan “een dictator in een stevige democratie zoals de Spaanse geen graf van de staat hebben”.
</doc>
<doc id="1855" genre="news" gender="F">
Zoet water per schip om IJsselmeer minder zout te maken
Rijkswaterstaat is al weken bezig het zoutgehalte in het IJsselmeer naar beneden te krijgen om de kwaliteitseisen van drinkwater te kunnen halen. Het grootste zoetwatermeer van Nederland is niet zoet genoeg. Een gedeelte van het IJsselmeer is zelfs zo zout dat daar de afgelopen week geen drinkwater kon worden gewonnen. Reden voor minister Cora van Nieuwenhuizen (Infrastructuur en Waterstaat, VVD) om zoet(er) water uit andere delen van het meer per schip over te hevelen .
</doc>
<doc id="1856" genre="news" gender="F">
Randjes
Onlangs werd ik wakker met rouwrandjes onder mijn nagels. Ik had een deel van de nacht doorgebracht bij de minnaar en schrok. Waren mijn nagels al vuil geweest toen ik bij hem in bed stapte? Het zat me extra dwars omdat ik me de laatste tijd niet zo goed voel. Er is een somberte die nogal wat werkgeheugen inneemt. Seks is een van de laatste dingen waarbij vallen nog op vliegen lijkt. Straks had de minnaar de rouwrandjes gezien en wilde hij niet meer met me naar bed. En dat terwijl hij mijn lijf net een beetje begon te snappen.
</doc>
<doc id="1857" genre="news" gender="F">
Hij fotografeerde zijn opgroeiende zoon: van peutersnoet naar roofdierblik
Fotografie Koos Breukel volgde zijn opgroeiende zoon Casper. Je raakt niet uitgekeken. Hoe interessant kan dat nou zijn, zou je kunnen denken; maar liefst vijf museumzalen in een monumentaal grachtenpand die gevuld zijn met foto’s waarop we voornamelijk één persoon zien. Één jongen, van baby naar peuter, naar kind, tiener, puber en uiteindelijk jonge man – 18 jaar, voor de wet volwassen. Is zo’n idee sterk genoeg om de aandacht vast te houden, de kijker te boeien?
</doc>
<doc id="1858" genre="news" gender="F">
OdeGand: Kiezen is niet verliezen: Opnieuw één route met twee tussendoortjes (2)
Gent - Met meer dan 60 concerten op in totaal 16 indoorlocaties, met animatie en muziek op de pleinen en de straten van Gent, en vooral met een slotspektakel met Isolde Lasoen op het water tussen de Gras- en Korenlei, lokt OdeGand zaterdag 15 september ook dit jaar weer duizenden bezoekers naar Gent. Omdat kiezen niet te veel verliezen mag zijn, stippelden wij alvast drie namiddagroutes uit. Voor wie geen tijd heeft om zelf een route uit te stippelen. Dat u naar het gratis slotspektakel met onder meer Isolde Lasoen en Casco Phil komt, daar gaan we sowieso van uit. Na een eerste aflevering gisteren, volgt vandaag een tweede route. Alle concerten zijn perfect combineerbaar. Er vallen heel wat brokken te lijmen in Israël, en bij uitbreiding het Midden Oosten. De verbindende kracht van muziek blijft er echter verbazen. Ook kamerorkest Polyphony (Israël) is daar een voorbeeld van. Kleppers als Daniël Barenboim en Yoko Ono ondersteunen daarom dit project van Nabeel Abboud-Ashkar. Een festival als Odegand is elk jaar muzikaal reizen. Blijf even hangen in Polen met de 5 mannen van Volosi. Geworteld in Poolse volkscultuur met een open blik op de hedendaagse muziek, neemt Volosie u mee op een meeslepende trip. Klaar gestoomd voor de rest van een opzwepende dag.    Op de laatste halte van deze bermudadriehoek van klassieke en wereldmuziek aan De Bijloke, riskeert u wel eens voorgoed te verdwijnen in het impressionistische universum van Claude Debussy. Maar het is er goed toeven. Pianist Jan Michiels, beeldend kunstenaar Koen Broucke en electronica wizzard Juan Parra wekken immers de 24 Préludes van Debussy en de Oysseia van Homeros tot leven. Muziek, beeld en een eindeloze stroom associaties tussen uw eigen oren zullen in het Kraakhuis zorgen voor een verrassend slot van uw Odegand concertnamiddag. Daarna heeft u alle tijd om naar het gratis slotspektakel aan de Gras- en Korenlei te trekken met onder meer Isolde Lasoen en Casco Phil, gevolgd door een grand finale vol vuurwerk. Als kind genoot u ervan, als volwassene probeert u er meestal korte metten mee te maken: zand. Tijdens dit festival ontdekt u een andere en muzikale kant van zand. Hans Beckers creëerde een heus, poëtisch ‘zandorgel’.   De jazzmuzikanten van STUFF en de nanotechnologie van Imec vonden elkaar in een muziekinstallatie (Fulina) waarmee ook u aan de slag kan. Gedachten en emoties veranderen de videoclips. ***
</doc>
<doc id="1859" genre="news" gender="F">
Mooi-festival krijgt tweede editie in De Studio, Murielle Scherre curator
Kunstenhuis Villanella organiseert binnenkort voor de tweede keer Mooi, een festival in het teken van duurzame mode in De Studio. Murielle Scherre, modeontwerpster en oprichtster van lingerielabel La fille d’O, zal het festival cureren. “Twee jaar geleden vond de eerste editie plaats. Die werd gecureerd door ontwerper Bruno Pieters”, zegt Ilja Antonneau van Villanella. “Het is de curator die de thema’s bepaalt die aan bod komen. Zo trachten we elke editie in een nieuw jasje te steken.” Hoe gaat het er achter de schermen in de modesector aan toe? Welke vragen spelen er en hoe gaan ontwerpers daarmee om? Wat zijn de problemen en waar liggen de oplossingen? Daarrond draait dit tweede Mooi-festival.
</doc>
<doc id="1860" genre="news" gender="F">
In ware grootte op stadhuis: “Groter dan dit zal een foto van mij nooit geprint worden”
Het Antwerpse stadhuis staat dan wel volledig in de steigers, helemaal op hun honger blijven passanten niet zitten, dankzij het werk van fotograaf Bart Cloet. Die fotografeerde het 16de-eeuwse renaissancegebouw precies zo dat het resultaat in ware grootte voor de gevel kon worden bevestigd. “Groter dan dit zal er waarschijnlijk nooit een print van mijn werk worden gemaakt”, zegt Bart Cloet niet zonder enige trots. “Dat is een mooi compliment natuurlijk.” De Gentenaar en freelancefotograaf werkt al enkele jaren voor de stad Antwerpen. “Zij hebben me voor deze opdracht gecontacteerd, nadat ik eerst al een aantal interieurbeelden had gemaakt van de raadzaal van het stadhuis, van de trouwzaal en van het Schoon Verdiep, net voordat alles werd leeggehaald voor de renovatie.
</doc>
<doc id="1861" genre="news" gender="F">
“50% van mijn klanten kwijt sinds de heraanleg is gestart”
Bij de heraanleg van het plein in Oostmalle werd donderdag een kabel losgetrokken. Hierdoor zat een deel van de middenstanders zonder stroom. Een detail in vergelijking met de totale impact van de heraanleg. De winkeliers zijn in overlevingsmodus. De stroompanne trof winkels zoals supermarkt Spar en de Delhaize. Maar ook verderop naar Brecht zaten veel inwoners een tijdlang zonder elektriciteit in de voormiddag. Uiteindelijk waren de arbeiders van Eandis snel ter plaatse. Sinds begin deze maand is het centrum van Oostmalle op de schop. Het plein voor het oud gemeentehuis wordt heraangelegd en ook de Hoogstraatsebaan (gewestweg N14) ligt open.
</doc>
<doc id="1862" genre="news" gender="F">
En toen kwam het dak naar beneden: technische ploeg De Lijn moet in ijltempo 350 meter tunnel herstellen
Reizigers die normaal de tram nemen tussen Antwerpen centrum en Linkeroever zoeken ook vandaag maar beter een alternatief. Tijdens werken kwam omstreeks 2u woensdagnacht 350 meter aan stroomkabels los tussen premetrostation Meir en Groenplaats. Daardoor rijdt er sinds gisterochtend geen enkele tram meer. De problemen blijven nog zeker tot vanmiddag duren. “De stroomvoorziening van de bovenleiding is zwaar beschadigd tijdens nachtelijke werken door een aannemer”, legt Tom Van de Vreken, woordvoerder van De Lijn, uit. “Rekken die de stroomkabels dragen zijn losgekomen. Vervolgens is er een domino-effect ontstaan door het gewicht van de losgekomen kabels. Want zo’n bundel kabels weegt algauw tientallen kilo’s per meter. Over de lengte van 350 meter is de bekabeling losgekomen. Daardoor was tramverkeer gisteren onmogelijk.
</doc>
<doc id="1863" genre="news" gender="F">
Hilde uit Sint-Job doorbreekt de ‘laatste’ barrière: “Van druiven roomijs maken, het kán”
Druivenroomijs maken bleek jarenlang onmogelijk voor ijsbereiders. Omdat druiven zo veel water bevatten, zou je er geen romig ijs van kunnen maken. Hilde Chantrain uit Sint-Job-in-’t-Goor (Brecht) bewijst nu het tegendeel. Zelfs in Italiaanse ijssalons vind je nergens druivenijs. Waterijsjes met druivensmaak wel, maar geen roomijs. De leemte is zo opvallend dat onderzoeksbureau Thrillist besloot dit te onderzoeken. Het ontdekte twee oorzaken. Zo is druivenijs technisch gezien lastig om te maken. Net als bijvoorbeeld watermeloen bevatten druiven veel water. Dat zorgt ervoor dat druivenijs grote stukken bevroren water bevat. Druivensorbetijs is dus mogelijk, maar romig ijs is een moeilijk verhaal.
</doc>
<doc id="1864" genre="news" gender="F">
Voor Jaap is elke zomertijd weer een lijdensweg
Avondmens Jaap Aagtjes (64) lijdt elk jaar onder de ’vermaledijde’ zomertijd. „Mijn biologische klok kan maar niet wennen aan het ritme. Het lijkt wel alsof mijn lichaam de hele periode lang onthoudt dat het een uur vroeger is dan op de klok wordt aangegeven.”
</doc>
<doc id="1865" genre="news" gender="F">
Beangstigende toekomst: gezondheidsproblemen in Leuven en verzuipen in Diest
Leuven / Diest -  Op het online Klimaatportaal dat de Vlaamse Milieumaatschappij donderdag lanceerde, staat een verontrustende boodschap: in Leuven zal de hittestress toenemen de komende jaren, en Diest moet overstromingen vrezen.  Op het online Klimaatportaal dat de Vlaamse Milieumaatschappij donderdag lanceerde, staat een verontrustende boodschap: in Leuven zal de hittestress toenemen de komende jaren, en Diest moet overstromingen vrezen. Het klimaatportaal van de Vlaamse Milieumaatschappij geeft projecties over de klimaatverandering in Vlaanderen voor de komende decennia. In Leuven is vooral de toename van de hittestress problematisch. Nu zijn er gemiddeld vier hittedagen per jaar, maar die zullen oplopen tot vijftien in 2030 en zelfs 55 in 2100. Nu vormt dit nog geen ernstig probleem in Leuven, maar volgens het portaal zullen in 2030 155 scholen, kinderopvangcentra en ziekenhuizen kwetsbaar zijn voor hittestress of gezondheidsproblemen die ontstaan door overmatige hitte. “De gevaargebieden zijn plekken die ‘versteend’ zijn en waar er weinig water door kan”, zegt Wouter Florizoone (Groen) die de kwestie op sociale media heeft aangekaart. “Leuven is er wel mee bezig. Het lanceerde een adaptatieplan, maar dat is nog steeds niet afgerond. Groen Leuven vroeg midden augustus al om een hoorzitting te organiseren waarbij met experts van alle betrokken stadsdiensten en wetenschappers wordt bekeken hoe we op korte termijn tot een stedelijk waterplan kunnen komen voor Leuven.” Schepen van Leefmilieu Mohamed Ridouani (SP.A) zegt dat de stad sinds deze zomer bezig is met de uitwerking van een droogteplan om het waterniveau hoog te houden. “We zijn ook met de isolatie van gebouwen bezig, enerzijds om de klimaatverandering in te perken, anderzijds om de gebouwen langer koel te houden in de zomer.” Diest onder water “Wat me vooral zorgen baart bij hittegolven zoals we deze zomer hebben meegemaakt, zijn de senioren die alleen wonen”, vervolgt de schepen. “Het is heel belangrijk om een goede wijkwerking te hebben om die mensen in het oog te houden bij extreme hitte.” Zal vooral hitte Leuven parten spelen, dan zal Diest steeds vaker te maken krijgen met overstromingen. Is het maximale waterpeil nu 62 cm, dan zal dat in 2100 oplopen tot bijna een meter waardoor meer gebouwen zullen onderlopen. Het aantal gevaarlijk overstroombare gebouwen zal verdubbelen tot bijna één vijfde van de gebouwen. Vooral in het oosten van de gemeente, in Webbekom, neemt het overstromingsgevaar toe. Maar Diest is op de hoogte van het gevaar. “Het rapport van Vlaanderen heb ik nog niet ingekeken, maar al sinds 1998 - toen er grote overstromingen zijn geweest - nemen we geregeld maatregelen om overstromingen te voorkomen. We hebben al miljoenen geïnvesteerd”, zegt burgemeester Jan Laurys (CD&V). “Vorige zomer in juni is de Begijnenbeek nog overstroomd. Toen hebben we samen met het Vlaams Gewest een studie opgesteld die systematisch zal worden uitgevoerd.”
</doc>
<doc id="1866" genre="news" gender="F">
Schrijfster Lara Taveirne krijgt haar eigen plein op Autoloze Zondag in Brugge
Het zijn drukke tijden voor Lara Taveirne. Nu zondag opent ze het Lara Taveirneplein en op 5 oktober wordt haar langverwachte derde roman Kerkhofblommenstraat op het publiek losgelaten. "In dit boek heb ik geprobeerd om terug te keren naar de roots van mijn taal. En ik heb me hiervoor vooral laten inspireren door mijn grootmoeder. Hele lijstjes met West-Vlaamse woorden en uitdrukkingen heb ik genoteerd!" Sinds 2016 krijgt het Biekorfplein bij de start van het culturele seizoen een nieuwe naam, gelinkt aan een persoon uit de Brugse culturele wereld. Na Jacqueline Compernolle en Marec valt die eer dus nu te beurt aan Lara Taveirne. De pretoogjes van de Brugse schrijfster lachen.
</doc>
<doc id="1867" genre="news" gender="F">
Lijst CD&V en Partners compleet
Herzele - Het heeft veel voeten in de aarde gehad maar CD&V en Partners zijn er op de valreep toch in geslaagd om een volwaardige kandidatenlijst samen te stellen. Met niet minder dan 15 nieuwe kandidaten kreeg de lijst dan ook een grondige verjonging. Bovendien vindt de partij zich sterk genoeg om na 18 jaar oppositie terug een coalitie te vormen. Lijsttrekker is Ronny Herremans uit Ressegem, gevolgd door Sabrina De Lange (Herzele). Daarna volgen Geert Opdecam (Herzele), Linda De Roeck (Steenhuize), Sabine Floréal (Borsbeke), Tom Eeckhout (Hillegem), Danny De Backer (Borsbeke), Paul De Vuyst (Borsbeke), Herwig De Latte (Herzele), Paul Boelaert (Borsbeke), Dimitri Vion (Borsbeke), Melissa Van Herreweghe (Borsbeke), Linda De Lombaert (Borsbeke), Annemie Thienpont (Borsbeke), Gino Plas (Ressegem), Linsy Podevin (Steenhuize), Leslie Haut (Steenhuize), Eva Van Puyvelde (Sint-Lievens-Esse), Cindy Van Aerde (Hillegem), Ingrid Vlaeminck (Hillegem), Clément Borloo (Herzele), Geert Vandevelde (Sint-Lievens-Esse), Katrien Minoodt (Sint-Lievens-Esse) en Antoine De Jaeger (Herzele). Lijstduwer is Danny Van Melkebeke uit Ressegem.
</doc>
<doc id="1868" genre="news" gender="F">
Het bijna verdwenen verhaal van Vloethemveld
Een oude Russische militaire stafkaart uit de jaren 1950 in het gemeentehuis van Zedelgem trekt de aandacht van Pol Denys. Het is een kaart van de regio Zedelgem, maar de cyrillische letters kan hij niet lezen. Hij googelt de woorden en belandt op Russische websites met een anti-Lets karakter. Op de sites staat ook opvallend vaak 'Zedelgem'. De link met die gemeente is een Lets-nationalistische organisatie, 'De Haviken van de Daugava', opgericht in 1945 in een krijgsgevangenkamp in... Zedelgem. Pol Denys valt compleet uit de lucht en stoot op een bij ons bijna verdwenen verhaal. Gepassioneerd door alles wat met lokale geschiedenis te maken heeft, startte Pol Denys een zoektocht naar het verhaal achter het Zedelgemse krijgsgevangenkamp. "Vijftien jaar geleden begon ik te grasduinen in onze eigen geschiedenis. Maar ik vond helemaal niets terug over die hele historie. Pas toen ik over de grenzen begon te zoeken, stootte ik wereldwijd op tientallen boeken over Zedelgem en wat er was gebeurd in een krijgsgevangenkamp in het Vloethemveld.
</doc>
<doc id="1869" genre="news" gender="F">
Torhoutse buurt protesteert tegen de komst van 14 nieuwe huizen
Bouwpromotor Pieter Blomme heeft een verkavelingsaanvraag ingediend voor een stuk grond aan de Karel De Stoutelaan. Het Tohoutse bouwbedrijf wil op de grond - waarop vroeger één villa stond - 14 nieuwe woningen zetten. En dat stuit op buurtprotest. De bewoners vrezen vooral voor extra wateroverlast en trokken daarom met een petitie naar het stadsbestuur. Je hebt petities en je hebt petities. Deze petitie werd ondertekend enkel en alleen door 56 bewoners uit de Karel De Stoutelaan, de Filips Van Kleefstraat, Gwijde Van Dampierrestraat en de Aartrijkestraat. "Kortom allemaal mensen die rond de blok wonen waar de 14 nieuwe woningen zouden komen. Zeker 90 procent van de bewoners heeft onze petitie ondertekend", klinkt het bij de initiatiefnemers Dorina Vansevenant, Chris Deketelaere, Carine Sinnaeve en Freddy Lowie uit de Filips Van Kleefstraat. "Wij hebben deze petitie bij onze klacht gestopt, maar wij zijn voor alle duidelijkheid niet de enige mensen die protest aantekenen tegen de bouwaanvraag. Ook veel van onze buren hebben een klacht ingediend.
</doc>
<doc id="1870" genre="news" gender="F">
Op recept: wandeling met huisarts
Rotterdam - Onder het mom van ’wandelen in plaats van behandelen’ wandelen steeds meer Rotterdamse huisartsen met patiënten door de wijk. Inmiddels zijn zo’n 54 huisartsenpraktijken in Rotterdam en omgeving met wandelgroepen begonnen. Elke week lopen de huisartsen, maar ook fysiotherapeuten met hun patiënten door de stad. In elke buurt of wijk zijn er diverse groepen. Initiatiefnemer is huisarts Matthijs van der Poel en zijn collega Anne Huisman, die het project ’Looprecept’ drie jaar geleden hebben opgericht. „We zitten veel te vaak en veel te lang stil, met alle problemen van dien. Als huisarts kan ik de klachten waarmee mensen komen behandelen, maar ik kan ook met hen de oorzaak aanpakken. Voldoende bewegen is essentieel voor een goede gezondheid. Met een goede leefstijl zijn veel klachten te verhelpen en te voorkomen”, vertelt Van der Poel, die een praktijk heeft in Rotterdam-West. De wandelgroepen zijn zo’n succes dat ze in het afgelopen jaar als een olievlek over de stad en regio zijn verspreid. „Ook in de rest van Nederland is er interesse bij huisartsen voor de wandelgroepen. Dat komt ook omdat er van de zorggroep IZER een vergoeding voor de huisartsen in het leven is geroepen”, vertelt Van der Poel, die zelf elke donderdag met zijn patiënten een wandeling maakt. Het Looprecept is ontstaan uit de gedachte dat er te weinig aandacht is in de dagelijkse praktijk voor bewegen en de positieve effecten daarvan. Door weer en wind lopen de diverse artsen met hun patiënten. „Onze praktijk organiseert twee keer in de week twee keer een half uur lopen. Het is niet alleen goed voor de patiënten maar ook voor ons zelf. Gemiddeld lopen er tussen de tien en vijftien mensen mee. Lopen is goed voor jezelf, voor je geest en je bloeddruk.” Lopen is ook goed voor de sociale contacten. „Zo loopt er een mevrouw van 78 jaar mee die hiervoor niet meer haar huis uitkwam. Nu loopt ze elke maandag en donderdag vooraan. Ik heb haar ook gekoppeld aan een beweegmaatje, waar ze ook nog mee loopt. De dame voelt zich hierdoor zo goed en een stuk beter dan daarvoor.” Opvallend is dat er minder mannen meedoen. „De meeste die meedoen zijn rond de 70 jaar en het zijn met name vrouwen”, vertelt Van der Poel. Ook van specialisten uit het ziekenhuis hoort de huisarts positieve geluiden. „Ik heb een patiënt die met een stok liep. Sinds ze met ons mee loopt is ze in een half jaar tijd vijftien kilo afgevallen. Ook haar kinderen bewegen meer. Bij een ander patiënt kreeg ik te horen dat de suiker voorruit was gegaan en dat het bewegen beter ging. Bewegen blijft een simpele boodschap.”
</doc>
<doc id="1871" genre="news" gender="F">
Suriname accepteert alsnog excuses van minister Blok
Afgelopen week reisde een vertegenwoordiger van het Nederlandse ministerie van Buitenlandse Zaken af naar Suriname om namens de minister opnieuw excuses aan te bieden. Het Surinaamse ministerie van Buitenlandse Zaken accepteert de excuses van minister Stef Blok (Buitenlandse Zaken, VVD) nadat hij Suriname een failed stat e had genoemd, “en dat heeft ernstig te maken met etnische opdeling.” Eind juli bood Blok zijn excuses aan in een brief aan minister van Buitenlandse Zaken Yldiz Pollack-Beighle. De Surinaamse regering schrijft in een verklaring dat “de zaak daarmee is afgehandeld”, schrijft de Surinaamse nieuwssite Starnieuws .
</doc>
<doc id="1872" genre="news" gender="F">
Xander Dedroog is beste bartender
Leuven - De 22-jarige Xander Dedroog van het restaurant Barba uit Leuven is de verrassende winnaar geworden in de bartendercontest Vero Bartender van de Italiaanse digestief Amaro Montenegro in Kasteel Den Brandt in Antwerpen. De jongeman versloeg heel wat anciens en ervaren kampioenen met amper een handvol wedstrijden op zak. “De concurrentie wordt steeds groter. De bekende bartenders doen het nog altijd uitstekend. Maar jong en onbekend talent komt almaar creatiever voor de dag”, klonk het bij juryvoorzitter Stephan De Bolle van het organiserende Cinoco. De winnaar trekt eind november naar Bologna (Italië) voor de ‘International Final’. Als Dedroog daar ook goud scoort, mag hij in juli 2019 als 1ste Worldwide Vero Bartender deelnemen aan het wereldbefaamde ‘Tales of the Cocktail’ in New Orleans (USA).
</doc>
<doc id="1873" genre="news" gender="F">
Koopkrachtplaatjes en motto al gelekt voor Prinsjesdag
De Haagse Stemming Vandaag beslist de rechter of de politiestaking dit weekend door mag gaan. Schrijf je in om deze politieke nieuwsbrief per mail te ontvangen. Door het rituele lekken voor Prinsjesdag is dit jaar zelfs de CPB-raming al bekend. Terwijl Menno Snel zijn Belastingplan nog niet op orde heeft. En de MIVD speelt een rol in de Russische spionnensoap.
</doc>
<doc id="1874" genre="news" gender="F">
Kleine Vaantjesboer wordt erelid van Broederschap
Halle - De 'kleine Vaantjesboer', het gekende standbeeld op de Beestenmarkt die dé Hallenaar symboliseert, werd erelid van de Broederschap van de Onze-Lieve-Vrouw van Halle. Luk Pieters, voorzitter van de Confrerie van de Vaantjesboer, mocht het erediploma ophalen na de kleine Wegom door het stadscentrum tijdens Kermis 't Halle. Het erelidmaatschap toont aan hoe bedevaart en andere volkse tradities zeer sterk met elkaar verweven zijn in Halle. Zo stapt de Confrerie onder meer mee op in de Mariaprocessie.
</doc>
<doc id="1875" genre="news" gender="F">
Gezellige dag met familie en vrienden tijdens de Kriekelcup
Lillo Na het wedstrijdweekend op de terreinen van HC De Kriekel worden de pleinen omgetoverd tot een spelletjesterrein voor hond en begeleider, want dan vindt de jaarlijkse Kriekelcup er plaats. "We startten de dag met een wandeling in de bossen van Lilo", klinkt het bij de hondenclub. "Bij het terugkomen kon de strijd voor de wisselbeker van de Kriekelcup van start gaan. Daarvoor moesten de geleiders verschillende spelletjes spelen met hun hond. Na afloop lag er nog een vragenlijst voor hen klaar. De punten van beide proeven bepaalden wie er op het einde van de dag als winnaar uit de bus kwam. Er werd heel wat gelopen, gegooid en gelachen op de terreinen, waardoor de dag voorbij vloog." De dag werd afgesloten met een heerlijke barbecue, gebakken door ‘de mannen’ van De Kriekel. Iedereen kon na een dag vol spelletjes gezellig aansluiten en genieten van het lekkere eten. Hier werden ook de winnaars bekend gemaakt. Liesbeth won samen met haar Australische Herder Nala de Kriekelcup. Ook was er een beker voorzien voor de Beste puppy, die werd gewonnen door Stef samen met zijn Hollandse Herder Gaimo. Er was niet alleen een prijs voor wie de hoogste punten behaalde op de vragenlijst en bij de spelletjes, er werd ook gekeken naar hoe de geleiders de spelletjes speelden met hun hond. Zo werd Karla samen met haar Boxer Wilma uitgeroepen tot Best Handler. Zo werden twee drukke weekenden afgesloten met een gezellig avond onder leden en familie. De club wil dan ook iedereen nog eens bedanken die er mee voor gezorgd heeft dat deze weekenden top waren.
</doc>
<doc id="1876" genre="news" gender="F">
Hoe Europa de Chinese opmars wil afremmen
Het besef lijkt in de hele EU doorgedrongen: de VS mogen geen betrouwbare bondgenoot meer zijn, met China is het nog meer uitkijken geblazen. 'We gaan veel te veel mee in het Chinese narratief: het Westen is in verval, we zijn afhankelijk van China. Maar zij zijn ook afhankelijk van ons.' Even leek het deze zomer alsof China en Europa beste vrienden waren. Het staatsbezoek van premier Li Keqiang aan Duitsland verliep voortreffelijk, en eindigde met een glunderende persconferentie. Nog geen week later was het ook een en al hartelijkheid op de jaarlijkse EU-Chinatop. Na twee jaar van vruchteloos gekibbel kwamen Brussel en Peking dit keer moeiteloos tot een overeenkomst: ze zouden zich samen sterk maken voor de vrijhandel en de multilaterale wereldorde, klonk het. China en Europa: twee handen op één buik.
</doc>
<doc id="1877" genre="news" gender="F">
VIDEO. Colruyt-verkoper mag zelfbedacht gezelschapsspel in rekken leggen
Op zijn vrije dag stond Mathias Rossie woensdag toch in de Colruyt in de Merksemse Molenlei. Hij stelde er vol trots zijn eigen gezelschapsspel ‘Würst Case Scenario’ voor. Dat spel ligt vanaf nu in de rekken van zo’n 200 ­Colruyt-winkels en een 40-tal DreamLand-winkels. Een tiental worsten probeert te ontsnappen uit de fabriek. Dat plan mislukt en daarom belandden al de worsten op de transportband richting de vlees­machine. De worst die in de vleesmachine belandt, is verloren. Majoor Mosterd, Miss Ketchup en Mevrouw Mayonaise zijn er om de worsten bij te staan met raad en daad. Er zit wel degelijk een verhaal achter het gezelschapsspel Würst Case Scenario van Merksemnaar Mathias Rossie, die al dertien jaar lang bij Colruyt werkt als bediende-verkoper.
</doc>
<doc id="1878" genre="news" gender="F">
Leerlingen vrije basisschool Kozen starten schooljaar in ganzenpas
Kozen De ouders en leerlingen die toekwamen op deze eerste schooldag werden door de ouderraad getrakteerd op een deugddoend ontbijt, dat bestond uit knisperverse croissants en chocobroodjes. Daarna moesten de leerlingen per klas een sportieve opdracht tot een goed einde brengen. Er waren leerlingen die in ganzenpas moesten lopen, terwijl anderen zich moesten voortbewegen in een knotsgekke olifantenpas. Als de opdracht correct werd uitgevoerd, kreeg die klas een bak met hooi of een bak met zand erin. Samen vormden al deze bakken een blotevoetenpad. Alle leerlingen van de school hebben in de daaropvolgende dagen hun schoenen en sokken uitgetrokken om een wandeling te maken over het blotevoetenpad. (Tekst: Pieter Vogelaar)
</doc>
<doc id="1879" genre="news" gender="F">
'Voor kersverse moeders wordt het steeds normaler om minder lang in de kraamkliniek te blijven'
Na een bevalling verblijven Belgische vrouwen gemiddeld 4 nachten in het ziekenhuis. Die kraamtijd kan nog korter, op voorwaarde dat moeder en kind kunnen rekenen op een kwaliteitsvolle postnatale thuiszorg. Pakweg 30 jaar geleden was het doodnormaal dat een moeder na haar bevalling een volle week in het ziekenhuis bleef. Vandaag gaat ze na gemiddeld 4 dagen naar huis. En het kan nog sneller, vindt federaal minister van Volksgezondheid Maggie De Block. Op haar vraag onderzoeken 6 proefprojecten of de kraamtijd korter kan en wat nodig is om dat te realiseren. Als straks blijkt dat de balans positief is, maakt het model een goede kans om over het hele land uitgerold te worden.
</doc>
<doc id="1880" genre="news" gender="F">
Echtgenote ’terreurvader’ voor rechter
Utrecht - Het Openbaar Ministerie is nog niet klaar met het diepgelovige gezin uit Bunschoten-Spakenburg waarvan een deel van de negentien kinderen werd mishandeld. Eerder dit jaar werd vader Henk K. veroordeeld tot twee jaar gevangenisstraf. Nu zit moeder Diana S. (55) in de verdachtenbank. Diana S. wordt vervolgd omdat ze haar kinderen niet in bescherming zou hebben genomen. ,,Hoe ver moet dit gezin de gifbeker leegdrinken?”, vroeg advocaat Jaap-Willem Roozemond zich in de rechtbank van Utrecht tijdens een zogenoemde regiezitting af. Diana S. , gehuld in een blauwe fleecetrui met daarop de naam van hun viswinkel, zei huilend te ,,walgen van justitie”. Ze beschuldigde het Openbaar Ministerie ervan dat ze niet eens kadootjes en brieven mag sturen naar haar uit huis geplaatste jongste kinderen, ,,omdat dit wordt gezien als indirect contact.” En ook walgt ze van justitie ,,omdat mijn pedozoon met rust wordt gelaten en de vier kinderen die een diefstal zouden hebben gepleegd niet vervolgt. En wat is er van de beschuldigingen aan mijn man overgebleven? Het OM probeert van een mug een olifant te maken.” Diana S. doelde op de zoon die twee minderjarige zusjes zou hebben misbruikt. De diefstal van geld zou zijn gepleegd door de kinderen die aangifte deden tegen hun vader. Volgens Henk K. uit wraak voor het feit dat hij aangifte deed. Henk K. werd in 2018 veroordeeld tot twee jaar cel voor mishandeling van een deel van zijn kinderen. Hij werd vrijgesproken van poging tot doodslag. Een deel van de zaken bleek bovendien verjaard. Volgens de advocaat kreeg het gezin veel publiciteit over zich heen, werd Henk K. bekend als ,,terreurvader”, en werden de jongste kinderen van het echtpaar uit huis geplaatst. Tijdens de strafzaak tegen Henk K. kwam de scheuring binnen de familie duidelijk naar voren. Een deel van de kinderen deed aangifte tegen hun vader, een ander deel bleef vierkant achter hem staan. Over Diana S. oordeelden de kinderen wel eensluidend: Zij was een lieve moeder. Zelfs de kinderen die aangifte deden tegen hun vader, vonden vervolging van hun moeder niet nodig. Het Openbaar Ministerie besloot dat toch te doen, omdat er sprake was van jarenlange, stelselmatige mishandelingen die veel schade hebben veroorzaakt. Het belang van de vervolging van beide ouders weegt daarom zwaarder dan het extra leed dat erdoor wordt veroorzaakt”, aldus de officier van justitie. Henk K., gekleed in zijn onafscheidelijke gestreepte kiel, was met zijn vrouw meegekomen naar de rechtbank. Het echtpaar steunt elkaar onvoorwaardelijk. Tijdens zijn zaak zat zijn vrouw pal achter Henk K. op de publieke tribune. Henk K. wordt op verzoek van advocaat Roozemond gehoord als getuige in de zaak van Diana S. Zijn eigen zaak is nog niet klaar. Zowel hij als het OM gingen in hoger beroep tegen het vonnis. Wanneer het gerechtshof de zaak behandelt is nog niet bekend. De rechtbank in Utrecht behandelt de strafzaak tegen Diana S. op 9 november inhoudelijk.   LIVE – Verslaggever Saskia Belleman was bij de rechtszaak aanwezig. Haar tweets lees je terug onderaan dit artikel..
</doc>
<doc id="1881" genre="news" gender="F">
Jezus
Mijn zevenjarige dochter Victoria heeft twee jaar onderwijs genoten op een Britse basisschool, waar godsdienstonderwijs (Church of England) een belangrijk onderdeel van het curriculum vormde.
</doc>
<doc id="1882" genre="news" gender="F">
Mitteke (93), een van de oudste kandidaten voor de gemeenteraadsverkiezingen: “Vlaams Belang had nog een vrouw nodig”
Vlaams Belang heeft met Margaretha De Schutter (93) uit Pulderbos de oudste kandidaat op een Zandhovense kieslijst staan. ‘Mitteke’ is 75 jaar ouder dan de jongste VB-kandidaat, Jarne Van Langendonck (18) uit Pulderbos. Voor Zandhoven is het een nieuw record. Bij de vorige gemeenteraadsverkiezingen in 2012 pakte sp.a nog uit met Alfons Peeters (91) uit Viersel. Op onze vraag toen of hij nog zou zetelen mocht hij verkozen raken, antwoordde Alfons toen eerlijk: “Nee, ik ben hardhorig. Zelfs met die microfoontjes zou ik de andere raadsleden niet verstaan.” Intussen is Alfons overleden.
</doc>
<doc id="1883" genre="news" gender="F">
Leerlingen VBS Kozen zetten een stapje terug in de geschiedenis
Kozen De tentoonstelling Kozen 800 jaar vond plaats tijdens het weekend van 8 en 9 september en werd georganiseerd door Heemkunde Nieuwerkerken in samenwerking met een aantal partners. De leerlingen van de vrije basisschool van Kozen werden getrakteerd op een fascinerende rondleiding met uitleg van een ervaren gids. Op die manier keken zelfs de allerkleinsten verbaasd rond en werden ze geboeid door het belang van vuursteen in onze omstreken. De kinderen kregen ook de kans om kennis te maken met vergeten speelgoed zoals snorrebot, bikkels en kleiknikkers, die niet in de winkel lagen, maar jaren geleden zelf gemaakt werden.
</doc>
<doc id="1884" genre="news" gender="F">
Ruzie tussen kunsthandelaren over ontdekking 'nieuwe' Rembrandt
Het was een ' chance of a lifetime' , zo beschreef Jan Six in mei de ontdekking van een zeldzame Rembrandt, die hij anderhalf jaar eerder had gekocht. Nu, amper een half jaar later, heeft de kunsthandelaar nóg een schilderij van de oude meester in handen. Het schilderij, met een bijbels tafereel, kocht hij bij een veilinghuis in Keulen. Maar Six' talent voor het spotten van de twee Rembrandts is minder sprookjesachtig dan het in eerste instantie leek. Gisteravond publiceerde het NRC een uitgebreide reconstructie van de vete tussen Six en collega-kunsthandelaar Sander Bijl. Volgens Bijl hadden de twee een afspraak om het schilderij samen te kopen, die Six niet is nagekomen. Er was vandaag veel te lezen over de nu bekend geworden ontdekking van Six, het schilderij Laat de kinderen tot mij komen . Tegelijkertijd kreeg dat nieuws een bijsmaak door het NRC-artikel over de andere ontdekking van een Rembrandt, die in mei naar buiten kwam. In het artikel stond beschreven hoe Six en Bijl in 2016 afspraken maakten via WhatsApp over een potentiële Rembrandt, Portret van een jonge man genaamd. Ze wilden het werk samen aanschaffen, suggereren de berichten die ze naar elkaar sturen. Het werk stond in de catalogus voor een prijs van maximaal 26.000 euro: een koopje. Het overleg tussen de twee handelaren gebeurde onder de radar. Zo schreef Six op 6 december dat er "geen roddels so far" zijn: dat het hier om een Rembrandt zou gaan, was nog niet bekend bij andere potentiële kopers. In een ander appje stuurde hij Bijl: "Ik regel het!" Later zou Six ontkennen dat hij en Bijl samen van plan waren het werk aan te schaffen. "Het is gebruikelijk dat handelaren samen een schilderij kopen", vertelt kunsthandelaar Ivo Bouwman. "Het heeft geen zin om tegen elkaar op te bieden. Wij zijn er niet om de veilingmeesters rijk te maken." Olav Velthuis, hoogleraar kunstsociologie aan de UvA, ziet ook dat handelaren vaker samenwerken. "Het gebeurt bij zowel moderne kunst, als bij oude meesters zoals Rembrandt. Er zijn weinig handelaren die zo kapitaalkrachtig zijn dat ze een duur werk in hun eentje kunnen kopen. De kunsthandel is een onzekere wereld, dus financiering krijgen van banken gebeurt ook niet snel." Dat soort overeenkomsten wordt niet vaak publiek gemaakt, vertelt Velthuis. Op 15 mei dit jaar presenteerde Six de koop van het werk met een grote media-campagne. Over een samenwerking met Bijl werd daarbij niet gerept. Six claimde destijds dat hij als enige contact zou hebben opgenomen met Rembrandt-kenner Ernst van de Wetering om het werk te verifiëren. Bijl spreekt dat tegen. Volgens de handelaar had zowel hij als Six apart van elkaar contact opgenomen met Van de Wetering. Los van elkaar herkenden ze het schilderij als potentiële Rembrandt, waarna Bijl voorstelde het schilderij samen te kopen. De uitspraken van Bijl worden ondersteund door het mailcontact tussen Van de Wetering en Bijl, schrijft NRC. Tijdens de veiling zou Six het schilderij kopen, maar hij maakte heimelijk een aankoopafspraak met een anonieme investeerder. Die kocht uiteindelijk het schilderij, waarna Six aan Bijl liet weten dat het schilderij door een andere bieder was weggekaapt. Six was niet bereikbaar voor commentaar aan de NOS. Aan NRC brengt hij een andere versie van het verhaal: hij erkent inmiddels dat beiden de Rembrandt op het spoor waren, maar van een gezamenlijke aanschaf zou nooit sprake zijn geweest. In plaats daarvan zou hij voor Bijl een stroman zoeken, die voor hem kon bieden op het schilderij. Uiteindelijk zou het Six zelf zijn geweest die over het bod van de stroman heen bood. De verklaring van Six spreekt het verhaal van Bijl op veel punten tegen. Het gebeurt vaker dat handelaren elkaar streken leveren, zegt Velthuis. Toch worden contracten over het gezamenlijk kopen van een schilderij maar weinig gesloten. "De kunsthandel is een aparte wereld. Aan de ene kant gaat er heel veel geld in om, maar er wordt weinig officieel vastgelegd", vertelt hij. "Het is een wereld van de gentlemen's agreement." Dat komt, volgens Velthuis, door het karakter van de kunst. "Kunst wordt niet beschouwd als keiharde koopwaar. Het is een speciaal product en de mensen die ermee bezig zijn, zijn gepassioneerd, zo wordt gedacht. Dan past het niet als je het heel zakelijk dichttimmert. Het gebeurt steeds meer, maar vertrouwen is nog steeds het belangrijkst." Kunsthandelaar Bouwman benadrukt ook het belang van vertrouwen bij het samen kopen van een kunststuk. "De kunstwereld is een kleine wereld: als iemand zich niet aan de afspraken houdt, wordt er natuurlijk over gesproken. Als je een partner niet vertrouwt, moet je er niet mee in zee gaan." Of de controverse over de aanschaf van het portret een negatieve invloed heeft op een eventuele doorverkoop van Laat de kinderen tot mij komen , is de vraag. "Six is goed in het zoeken van publiciteit", zegt hoogleraar Velthuis. "Hij speelt het spel met de media, en laat zien aan potentiële kopers dat het een serieus schilderij is. Hij zorgde bij Portret van de jonge man voor de hele package: hij schrijft een boek, laat het werk hangen in een groot museum en toont het op tv. Dat verhoogt de waarde van het schilderij."
</doc>
<doc id="1885" genre="news" gender="F">
‘In Europa is een kruistocht tegen het populisme gaande’
De wereld na de crisis De financiële crisis heeft de neoliberale hegemonie aan het wankelen gebracht. Hoog tijd dus dat links nu een alternatief formuleert voor het rechtse populisme, vindt de Belgische politieke filosoof Chantal Mouffe. ‘In 2005 schreef ik dat de sociaal democraten in Europa afstand moesten doen van hun politiek van het midden. De verschillen tussen links en rechts werden afgeschaft onder het mom van modernisering, er bleef schijnbaar alleen een verschil over tussen goed en slecht beleid. In dit postpolitieke tijdperk viel er voor de kiezer niets te kiezen. De enige alternatieven bevonden zich aan rechterzijde van het spectrum, zoals de opkomst van Jörg Haider, Jean-Marie Le Pen en Pim Fortuyn liet zien. Verder was neoliberaal beleid onomstreden, er bestonden hooguit meer en minder humane varianten. Toen de banken in 2008 begonnen te vallen, hadden de Europese sociaal-democraten kunnen laten zien wat ze waard waren door te interveniëren. In plaats daarvan redden ze de banken en lieten ze de burger de rekening betalen. Toen werd me duidelijk: de gevestigde sociaal-democratische partijen zijn failliet. Tegelijkertijd heeft de crisis de neoliberale hegemonie onherroepelijk aan het wankelen gebracht. Het populistische moment is nu.”
</doc>
<doc id="1886" genre="news" gender="F">
Chapo is het stoute neefje van oplevend links
De wereld na de crisis Om iets te veranderen zijn soms vulgaire methoden nodig. Het boek van de podcastmakers Chapo Trap House is net zo venijnig als het anti-establishmentverhaal dat zij prediken. Er zijn in 2018 best wat redenen om een revolutie te willen. Misschien, schrijven de mannen van Chapo Trap House in het begin van hun boek, kwam dat besef al wel in 2008, toen ‘je je studie net met een schuld van tonnen had afgerond precies op het moment dat de economie volledig naar de klote ging.’ In Nederland kon het zomaar deze week zijn geweest, bij het bericht dat de huidige generatie dertigers voor het eerst minder verdient dan hun ouders.
</doc>
<doc id="1887" genre="news" gender="F">
De onnodige martelgang van de Nederlandse economie
De wereld na de crisis Uitvoerig en goed onderbouwd beschrijft oud-CPB-directeur Coen Teulings hoe de kabinetten Balkenende en Rutte de crisis verergerden. ‘S tability leads to instability .’ Deze vier woorden hebben voor de meeste economen inmiddels de status van een cruijffiaans cliché. Voor de Amerikaanse econoom Hyman Minsky was het in 1992 al zonneklaar dat een langdurige kalmte op financiële markten een voorbode van veel ellende is. Minsky’s ‘ Financial Instability Hypothesis ’ laat zich samenvatten met de onheilsboodschap dat een comfortabele luwte de boel in slaap sust.
</doc>
<doc id="1888" genre="news" gender="F">
Provincie informeert over isolatie van hellende en platte daken
Keerbergen - Op 25 september organiseert DuBo-Vlaanderen samen met Keerbergen en de provincie Vlaams-Brabant een infosessie "Isoleren van hellende en platte daken". Warme lucht stijgt. Een woning verliest dan ook veel warmte via het dak. Daarom is zowel bij nieuwbouw als bij bestaande woningen een goede dakisolatie een absolute must. Maar een dik isolatiepakket alleen is niet genoeg, een correcte plaatsing is even belangrijk. Toehoorders maken in deze sessie kennis met de principes van correct isoleren. Daarna leren ze deze principes toepassen bij zoldervloer- of dakisolatie van hellende daken en bij platte daken.
</doc>
<doc id="1889" genre="news" gender="F">
Trimsalon/dierenhotel Poezenwoef en konijnenasiel zetten deuren open
Alle aanwezige konijntjes in de opvang zijn ter adoptie via de vzw Jodipro. Tussen 11 en 14u kan iedereen die overweegt een langoor in huis te halen, komen kennismaken. Ook sympathisanten zijn welkom. Zo is er mogelijkheid om iets te eten en verkoopt The Furry Crew handgemaakte accessoires. Om 11u kan je meedoen met het voedermoment en een kijkje nemen in het dierenhotel. vzw Jodipro geeft uitleg over haar werking. Een fotograaf van Pawsome Pet Pictures neemt portretten met je favoriet huisdier. Ook gedragstherapeut Ilse Demandt van Co-Apto is te gast.
</doc>
<doc id="1890" genre="news" gender="F">
KVLV Alken tovert nieuwe voedingsdriehoek op de borden tijdens demokookles
Centrum De nieuwe voedingsdriehoek houdt rekening met bewezen gezondheidseffecten van voedingsmiddelen, de milieu-impact en de eetgewoonten van vandaag. Plantaardige producten vormen de basis en die wordt aangevuld met producten van dierlijke oorsprong. Samen vormen ze een gezond voedingspatroon. Sterk bewerkte producten zoals snoep, frisdrank, fastfood enzovoort maken geen deel uit van de nieuwe voedingsdriehoek. In de nieuwe voedingsdriehoek vind je geen exacte hoeveelheden, maar wel dingen waar men in het algemeen meer van moet eten en waarvan minder. Daarnaast heeft hij ook een broertje gekregen: de bewegingsdriehoek. Deze driehoek spoort iedereen aan om voldoende te bewegen en minder lang stil te zitten. Lesgeefster Greta Vandenholt gaf uitvoerige uitleg en bereidde een heerlijke gezonde lunch met onder andere penne met rucola, kerstomaten en champignons, tomaten-quinoasoep, kabeljauw met krokante korst en als dessert Blini's met gemengde vruchten.
</doc>
<doc id="1891" genre="news" gender="F">
Toronto pronkt met vrouwelijke regisseurs en diverse films
Filmfestival Toronto Filmfestival Toronto had geen moeite met het verzamelen van verscheidenheid op de rode loper. Tussen de films uit 83 landen ging ook Steve McQueens slimme heistfilm ‘Widows’ in première. Toronto is een van de meest multiculturele steden ter wereld, en dat is zichtbaar in het programma van het Toronto International Film Festival (TIFF). Dit jaar kun je er helemaal niet meer omheen. De teller slaat uit naar films uit maar liefst 83 landen. Dat betekent, naast de start van het Oscar-seizoen met vele Amerikaanse voorpremières, een grote diversiteit aan films die een andersoortige blik op de wereld bieden. Er zijn producties uit opkomende filmlanden als Qatar, en meer films uit Afrika dan op de drie grote Europese festivals van Berlijn, Cannes en Venetië samen. Zo draait er het in Kenia verboden lesbische drama Rafiki , dat sinds zijn première in Cannes een heuse zegetocht door festivalland maakt.
</doc>
<doc id="1892" genre="news" gender="F">
Begin een praatje  als u deze veters ziet
creatief  Bovenaan de bucketlist van Carin van Laere staat: schoenveters versieren. Een van de weinige voordelen van voor de tweede keer kanker krijgen, is dat je al eens hebt nagedacht over wat je nog wilt. Althans, dat geldt voor Carin van Laere (65). Haar bucketlist is kort. Nog een keer naar New York zou leuk zijn, maar niet noodzakelijk. Haar lievelingsplek is hier, op het sofaatje waarvan ze zelf de bekleding borduurde, voor het raam in de Amsterdamse Rivierenbuurt, waar ze als een poes in het zonnetje kan zitten sudderen. Op deze plek bedacht ze nogmaals wat ze ‘kwaliteit van leven’ vindt: het contact met haar familie, stiefkinderen en vrienden en haar creativiteit (die heeft ze van haar vader, auteur van het standaardwerk Nieuwe marsepeinfiguren , tevens ontwerper van boerderijdrop).
</doc>
<doc id="1893" genre="news" gender="F">
‘In bossa nova is  alles in evenwicht’
Bossa Nova Zestig jaar geleden werd de bossa nova geboren. De Braziliaans-Nederlandse zangeres Marcella Wisbrun maakt Nederlandse liedjes in het genre. „Bossa nova is veel poëzie.” ‘Weet je dat wij Brazilianen ons na 60 jaar nog steeds afvragen: wat is bossa nova nu werkelijk?”, zegt pianiste Liliana Harb Bollos. „Maar wat wil je ook, o mito , de legendarische, heeft het uitgevonden, bossa nova is een wonder!”
</doc>
<doc id="1894" genre="news" gender="F">
De terreur van de groepschat: appen tot je gek wordt
Dat we stress krijgen van groepschats, dat weet zelfs oma intussen uit eigen ervaring. Maar nu is het ook wetenschappelijk bewezen. 'We hebben allemaal andere ideeën over digitale communicatie, waardoor die naast stress ook veel conflicten oplevert.' Met het nieuwe schooljaar ziet u misschien een aantal Whatsapp-groepschats herleven. Na twee maanden rust moet er weer worden afgesproken wie de kinderen gaat ophalen bij scouts, voetbalclub of balletschool. En moet er weer worden gepalaverd over de meest bizarre schoolopdrachten (vijf eierdozen in ruil voor drie wc-rollen, iemand?). Hoe groter zo'n groep - en hoe ruimer het onderwerp - hoe sneller er 'ruis' optreedt. Dan begint één ouder ineens ook reclame te maken over het komende eetfestijn, of te zeuren over al die auto's in de schoolstraat. Met hooglopende discussies tot gevolg, talloze notificaties op al die smartphones en - als pijnlijk crescendo - mensen die 'de groep verlaten': die boodschap verschijnt letterlijk in de groep wanneer iemand er een punt achter zet. Qua publieke schandpaal kan dat tellen.
</doc>
<doc id="1895" genre="news" gender="F">
’Pepperspray en wapenstok voor boa’s’
DEN HAAG - Haagse handhavers moeten veel meer de ogen en oren van de politie op straat zijn en zo mogelijk zelfs als surveillanten bij de politie worden gevoegd. Daarvoor moeten de buitengewoon opsporingsambtenaren de beschikking krijgen over pepperspray en een wapenstok. Dat stelt coalitiepartij Hart voor Den Haag/Groep de Mos voor. De partij merkt dat er de laatste jaren flink aan veiligheid is ingeboet op straat, omdat er simpelweg ook minder blauw zichtbaar is. „Er moet veel meer politie bij, maar dat kunnen we helaas niet vanuit de gemeente regelen”, aldus raadslid Nino Davituliani. „Dit wel. Laat onze handhavers de lokale politieteams en de HTM ondersteunen om de veiligheid in de wijk te bewaken.” Den Haag heeft nu 175 handhavers en er komen er tot 2022 nog 25 bij. Een aantal van hen – de brede handhavingsteams in elk stadsdeel – wordt al aangestuurd vanuit de politiebureaus. Zij richten zich vooral op naleving van de regels, tegen bijvoorbeeld foutparkeerders, hondenpoep of zwerfvuil. De meesten mogen ook boetes uitschrijven omdat ze buitengewoon opsporingsambtenaar (boa) zijn. Maar nu de politie onder druk staat en zich steeds meer richt op (zware) criminaliteit, wil Davituliani dat de focus bij handhavers niet meer zo ligt op het uitdelen van boetes: minder regeldrift, meer handhaving. „Ze moeten primair gericht zijn op het bestrijden van overlast en handhaving van de openbare orde. Dan kan de politie met ondersteuning van boa’s adequater optreden. Dit betekent bijvoorbeeld minder parkeerboetes en meer aandacht voor veiligheid in de buurten, zoals het aanpakken van overlastgevende jongeren.” Volgens haar kunnen handhavers met de goede training bijvoorbeeld best zelf arrestanten afleveren op het politiebureau. Dat doen de boa’s in trams overigens al met zwartrijders. Bij grotere calamiteiten is wel altijd inzet van politie nodig. „De gemeente moet onderzoeken hoe boa’s nauwer kunnen assisteren bij politietaken.” Ook wil de grootste partij van Den Haag het ’wapenarsenaal’ van de handhavers uitbreiden met onder meer pepperspray en een wapenstok. Het Rijk gaat hierover, maar vanuit de gemeente kan wel een lobby gestart worden. „Een uitschuifbare wapenstok is bijvoorbeeld ideaal om mensen die agressie vertonen op afstand te houden. Helaas krijgen boa’s nog steeds te maken met excessief geweld en zijn daarom ook vaak niet toegerust om effectief in te grijpen bij escalatie. Amsterdam onderzoekt nu de noodzaak van betere bewapening, dan kan Den Haag toch niet achterblijven?” Ook een proef met bodycams, zoals nu in Heerlen, ziet de partij wel zitten.
</doc>
<doc id="1896" genre="news" gender="F">
Onze identiteit bestaat uit  zo veel meer dan een baan
Loopbaan We hebben van onze passie ons werk gemaakt, en vinden geluk in een baan. Pas op, zeggen een filosoof, een onderzoeker en een psychiater. We hebben te hoge verwachtingen van ons werk. Dat geeft onrust. Een paar jaar geleden stond Louis Profeta, een medisch specialist uit de Verenigde Staten, als spreker op een artsencongres over burn-outs. Zijn lezing ging erover hoe het hem lukte om al vijfentwintig jaar met plezier zijn vak uit te oefenen, zonder uitgeblust te raken. Zijn antwoord was heel simpel: it’s just a job . Weliswaar een die hij zeer de moeite waard vond, schreef Profeta later in een blog op LinkedIn, maar niet een baan die zijn hele bestaan en identiteit bepaalde.
</doc>
<doc id="1897" genre="news" gender="F">
De hongarijestemming  liet zien waar democratie om draait
Je hoort vaak dat de democratie nationaal sterk is. En dat er in Europa een ‘democratisch deficiet’ heerst. Deze week was het andersom.
</doc>
<doc id="1898" genre="news" gender="F">
Femma Velm bezoekt be-MINE in Beringen
Velm Het werd weer spannend die ochtend in Velm. 34 Femma-dames waren klaar om zich te laten verrassen. Welke stad gingen ze vandaag ontdekken? Wat zou het dit jaar worden na Sint-Truiden, Leuven, Luik en Tongeren? Wanneer de bus in Hasselt de autosnelweg richting Antwerpen insloeg, waren de gissingen ontelbaar. Uiteindelijk kwamen de dames terecht in be-MINE in Beringen. De statige mijngebouwen nodigden uit om een bezoek te brengen aan het mijnmuseum. Nadien beklommen de bezoekers een terril (avonturenberg), namen ze een kijkje in het duikcentrum Todi en bezochten ze de Moskee. De mooie nazomerdag werd afgesloten met een lekkere Koolputter alvorens de dames weer naar huis gingen.
</doc>
<doc id="1899" genre="news" gender="F">
'Ik haat nuance. Kom je nergens mee'
Theodor Holman. Nederlands schrijver, columnist, scenarist, radiomaker en kompaan van de vermoorde regisseur Theo Van Gogh. Ik leerde hem kennen als Opheffer, het pseudoniem waarmee hij de voorlaatste pagina van het weekblad De Groene Amsterdammer schrijft, ‘dat baken van progressief Nederland’. Toen zijn vriend Van Gogh werd vermoord, startte Holman met zijn dagelijkse commentaren in de krant Het Parool, in een heel andere toonaard. Geen progressieve twijfel, wel conservatieve overtuiging. dS Weekblad sprak Theodor Holman in zijn Amsterdam. Hieronder leest u alvast een voorproefje. ‘Ben jij familie van Herman J. Claeys?', wil Holman weten voor ons gesprek goed en wel begint. 'De uitbater van die legendarische kroeg in Brussel? De Dolle Mol, ja, dat was het. Een heerlijke anarchistische plek. Daar trokken wij eind jaren zeventig naartoe. De politie was er net binnengevallen omdat er pornografie werd verkocht. Dat was een plek van de opstand. Wat mis ik zulke plekken. Ik ben onveranderd een anarchist gebleven. Dat is minder een principe dan een karaktertrek, denk ik. Ik ben ervan overtuigd dat je politieke keuze bepaald wordt door je karakter, en ik heb een radicaal karakter. Dat betekent niet dat ik radicalisme ambieer, ik ben daar zelfs tegen. Maar helaas heb ik dus wel dat karakter.’ Hij schatert, gaat verder. ‘Ik haat nuance. Enerzijds-anderzijds-columnisten moeten ontslagen worden. Nuance vind ik onvergeeflijk saai. Stilstaand water. Kom je nergens mee. Zelfs kunstenaars zijn nu zo vreselijk genuanceerd. Ze houden met alles rekening. Ook de cabaretiers. Zo braaf. Jullie Philippe Geubels, leuke grapjes, niets meer, het is allemaal zo geoorloofd. Kunst moet voortkomen uit pijn en moet pijn doen. Anders is het niets. Alleen Hans Teeuwen is nog gevaarlijk.’ ‘Van de pijn ga ik uit, ja. Dus ik heb ook altijd geschreven. Ik kan niet anders. Het gaat erom een manier te vinden grip te krijgen op jezelf, en schrijven is mijn manier. Stijl staat daarbij boven alles. Het belangrijkste is dat je iets goed geformuleerd hebt. Ik pas mijn mening weleens aan voor een mooie zin. Dat is tenslotte de taak van een beroepsschrijver. Wát je zegt, vind ik minder belangrijk. De boodschap is de kapstok voor de stijl.’ ‘Ik schrijf over andere dingen, ik weet niet of mijn boodschap, als die er al is, zo anders is.’ ‘Kort neem je de beste bochten, dus doe maar. Ik volg je opsplitsing, alleen is Opheffer niet links. Hij staat wél in een links medium als De Groene Amsterdammer, zoals ikzelf aanvankelijk ook was. Je moet eens mijn eerste columns lezen, dan zal je zien wat een leuke, linkse jongen ik vroeger was.’ ‘Ik word in elk geval steeds cynischer. Ik heb weinig op met hoop, geloof ook niet in dwangmatig optimisme, al helemaal niet in maakbaarheid. Dat komt voor het overgrote deel door de moord op Theo, natuurlijk. Dat was een kantelpunt. Zoals de Tweede Wereldoorlog dat was voor mijn ouders – ze hebben allebei een Japans krijgsgevangenkamp overleefd in Indonesië. Ze zijn teruggekomen zonder geloof. Zoals ik van Theo teruggekomen ben zonder idealen. Zaterdag leest u in dS Weekblad het volledige interview met Theodor Holman. ‘Medelijden is oppervlakkig. Omdat het ons oordelen fout beïnvloedt. Een dood kind op het strand mag ons oordeel over rechtvaardigheid niet beïnvloeden’
</doc>
<doc id="1900" genre="news" gender="F">
’Big Brother-makers werden krankzinnig genoemd’
Het is 16 december 1999, dag 92 in het Big Brother-huis. Voor het eerst krijgen de bewoners een krant onder ogen: De Telegraaf. Met een speciale bijlage vol honderden berichtjes van familie, vrienden en fans voor de nieuwe volkshelden. „Die heb ik nog ingelijst aan de muur hangen”, zegt de moeder van het realityprogramma, Hummie van der Tonnekreek.
</doc>
<doc id="1901" genre="news" gender="F">
Ooggetuige val Amsterdam: ’Hij riep: ik ben geduwd!’
AMSTERDAM - De bewoners van de Vlietstraat in Amsterdam Zuid hebben een zware nacht achter de rug. Een bizar geweldsincident, grote politieopkomst en een onderzoek hield hen wakker. De politie kwam af op een val uit het raam van tweehoog. Een zwaargewonde man op de stoep beweerde te zijn geduwd, aldus een getuige. De man is een dag later buiten levensgevaar en kort verhoord.
</doc>
<doc id="1902" genre="news" gender="F">
“De protesten in de Rif geven de jongeren hier een nieuwe identiteit”
De volksopstand tegen de onderdrukking in de Rif in Noord-Marokko heeft bijna twee jaar geduurd. Nu de leiders van de Hirak, letterlijk ‘volksbeweging’, zijn opgesloten, lijkt de strijd voorbij. “Integendeel, de Hirak-protesten hebben de verontwaardiging bij de Marokkanen in Europa, ook in Antwerpen, aangescherpt”, zegt Btisam Akarkach, die het boek samenstelde. Op 28 oktober 2016 wordt de jonge visverkoper Mohsin Fikri in Al Hoceima, in het noorden van Marokko, na een dispuut met de politie verpletterd in een vuilniswagen. Het incident vormt het begin van de Hirak, een volksopstand tegen de jarenlange onderdrukking van de bevolking in de Rif. De regio zag sinds de jaren zestig ongeveer een derde van haar bevolking naar Europa migreren. Van de Antwerpse Marokkanen is ongeveer tachtig procent afkomstig uit de Rif.
</doc>
<doc id="1903" genre="news" gender="F">
Deze plannen liggen op tafel om in de toekomst vlotter de Schelde over (of onder) te geraken
De tramverbinding tussen linker- en rechteroever was gistermiddag na anderhalve dag weer hersteld, nadat 350 meter aan stroomkabels loskwam op het traject. Het is een broze verbinding, tussen beide oevers. Reizen we in de toekomst vlotter naar de andere kant? Wie donderdag en vrijdagvoormiddag de Schelde over moest, kon dat niet per tram. Lijn 3, 5, 9 en 15 vielen uit nadat het traject tussen premetrostation Meir en Groenplaats over meer dan driehonderd meter zwaar beschadigd geraakte. Technici van De Lijn werkten 33 uur non-stop om de stroomvoorziening te herstellen. Op zulke momenten moeten een op dat ogenblik overvolle Voetgangers- of Kennedytunnel, waar het doorgaans filerijden is, soelaas bieden.
</doc>
<doc id="1904" genre="news" gender="F">
3D-artiesten geven festival op Eilandje mee kleur
De buurt rond het Eilandje en aan het Havenhuis heeft er zeventien streetartwerken bij. Het allerlaatste grondwerk, van de Italiaanse Vera Bugatti (39), wordt nu nog afgewerkt. “Pas als het volledig klaar is, is het 3D-effect echt zichtbaar”, klinkt het. Verstopt in de Panamaloods in de schaduw van het Havenhuis, werkt Vera Bugatti de komende dagen nog aan haar werk voor Part of Antwerp. Omdat ze rechtstreeks van een streetartfestival in Bulgarije komt, kon ze haar werk niet op tijd voor de start van het festival klaar krijgen. “Ik maak een werk op een doek van vier op acht meter. Daar werk ik ongeveer vier dagen lang aan. Part of Antwerp speelt zich af rond het water, daarom wilde ik iets met dat thema doen.
</doc>
<doc id="1905" genre="news" gender="F">
Belgische primeur: met de Maxi-Cosi naar de cinema, en de geprogrammeerde film is niet wat je zou verwachten
Leuven -  Belgische primeur voor Cinema ZED en kunstencentrum STUK in Leuven: voor het eerst in België kan je er naar de cinema gaan met je baby.  Belgische primeur voor Cinema ZED en kunstencentrum STUK in Leuven: voor het eerst in België kan je er naar de cinema gaan met je baby. Tijdens STUK RE-START, het 36-uren-festival waarmee het kunstencentrum STUK haar nieuwe seizoen aftrapt, zullen ook kersverse ouders hun dada vinden: ze mogen er namelijk met hun baby naar de film gaan, met de Maxi-Cosi in het zitje naast hen. Het experiment kreeg de naam ‘Cinema Poussette’. “Bij mijn weten is het de eerste keer in België dat je naar de film kunt gaan met je baby”, zegt Sara Vandaele van Fonk vzw. “In Londen wordt het al op een regelmatige basis gedaan. Daar hebben wij het opgepikt.” Cinema ZED organiseert Cinema Poussette voorlopig enkel naar aanleiding van STUK RE-START, maar als het een succes is, wordt het misschien wel een vaste formule. Minder luid Of de film niet voortdurend verstoord zal worden door huilende en poepende baby's? “Het valt moeilijk in te schatten hoe het gaat verlopen, maar we gaan er alles aan doen opdat de baby's zich op hun gemak voelen. Het geluid zal minder hard staan zodat ze - als ze slapen - gewoon kunnen blijven verder dutten. Er gaat ook een beetje licht in de zaal aanblijven zodat de ouders hun kindje kunnen zien, en zodat ze gemakkelijk naar buiten kunnen gaan.” Ku Klux Klan Cinema ZED zal van Spike Lee vertonen, een film over de Ku Klux Klan, een racistische terreurgroep in de VS. Niet bepaald kindvriendelijk, maar dat hoeft ook niet, klinkt het bij Fonk. “De maximumleeftijd voor de baby's is 12 maanden. Het is dus niet dat ze gaan meekijken naar de film. We hebben voor gekozen omdat het naar onze mening de beste film van de maand is en als jonge ouder heb je weinig tijd om naar de film te gaan. Als je er dan maar één in de maand ziet, dan kan het maar ineens de beste zijn.” Ook nog voorzien om de jonge ouders in de watten te leggen: een bewaakte buggyparking en een koffie die is inbegrepen in de prijs van het ticket. “Want ze hebben waarschijnlijk slaapgebrek.” De tickets kosten 5 euro per volwassene en de baby's mogen gratis binnen. Cinema Poussette vindt plaats op vrijdag 28 september, om 10 uur en om 14 uur. Online inschrijven is verplicht.
</doc>
<doc id="1906" genre="news" gender="F">
In 150 landen met een app zwerfafval in kaart brengen
Met behulp van een app wordt vandaag zwerfafval in kaart gebracht. Mensen in heel Nederland worden opgeroepen om een foto te maken van afval dat ze onderweg tegenkomen, en die op te sturen. Elke foto vormt een stipje op de kaart van Nederland. In de loop van de dag zal dan steeds duidelijker worden waar het meeste afval wordt gevonden. De opruimactie wordt tegelijkertijd in 150 landen wereldwijd gehouden. Daarmee wordt het volgens de organisatie de grootste opruimactie ooit. In Nederland wordt de World Cleanup Day gecoördineerd door onder meer de Plastic Soup Foundation. Zwerfafval bestaat voor het grootste deel uit slecht afbreekbaar plastic. Ondanks alle pogingen om de hoeveelheid plastic in de natuur en in zee tegen te gaan, groeit die hoeveelheid alleen maar. Uit nieuw onderzoek van het Centrum Milieuwetenschappen Leiden blijkt dat het gebruik van plastic waarschijnlijk nog flink zal toenemen. De dag begint officieel rond 10.00 uur, als de zogeheten Plastic Soup Surfer , Merijn Tinga, in de haven van Scheveningen aankomt. Tinga komt uit Frankrijk, op een surfplank die gemaakt is van 5000 petflessen. Het gaat de organisatie vandaag niet alleen om het opruimen van zwerfafval, maar vooral ook om het verzamelen van gegevens. "Als je een foto maakt van een afvalproduct, slaat je telefoon ook je locatie op. Zo weten we waar het ligt. Ook kun je aangeven om welk afvalproduct het gaat", vertelt Michiel Princen van de Plastic Soup Foundation. Daarmee hoopt de organisatie dat het straks makkelijker wordt om het afval bij de bron aan te pakken. "Plastic afval wordt een steeds groter probleem", zegt zijn collega Jeroen Dagevos. "Niet alleen gaat er opgeteld vijf miljoen kubieke meter plastic afval via de Rotterdamse haven naar de Noordzee. Zelfs het plastic dat we recyclen en bijvoorbeeld gebruiken in fleecetruien, komt in kleine deeltjes via de wasmachine in ons afvalwater terecht. Zo komt plastic uiteindelijk zelfs in de voedselketen." De organisatie is nog altijd teleurgesteld over het kabinetsbesluit om voorlopig geen statiegeld op kleine plastic flesjes in te voeren. Dit voorjaar werd besloten om bedrijven nog tot 2020 de tijd te geven om zwerfafval op een andere manier tegen te gaan. In dat jaar wordt vastgesteld of het de sector zelf is gelukt om meer flesjes te recyclen. Zo niet, dan wordt het statiegeld in 2021 ingevoerd. De Plastic Soup Foundation denkt niet dat het bedrijven zal lukken om de doelen te halen. Michiel Princen verwijst naar Duitsland, waar al wel met succes statiegeld wordt geheven op kleine flesjes en blikjes. Aan de actie van vandaag doen niet alleen actiegroepen mee, maar ook bedrijven zoals Coca Cola en Heineken, Center Parcs en Roompot Vakanties. Naar verwachting zullen vandaag tienduizenden foto's van zwerfafval gemaakt worden. Niet alleen geeft de kaart met foto's inzicht in de plekken waar het afval gevonden is, ook zal de organisatie aan het eind van de dag bekend maken van welke fabrikant het meeste afval gevonden is. Dat is pikant, denkt de organisatie, want waarschijnlijk zullen dit fabrikanten zijn die juist lobbyen tegen de invoering van statiegeld op kleine flesjes en blikjes. Michiel Princen: "Met de verzamelde data zullen we zeker de grote bedrijven gaan aanspreken op hun verantwoordelijkheid."
</doc>
<doc id="1907" genre="news" gender="F">
Nieuwe ruzie in regering-Merkel: Kan veiligheidschef aanblijven na twijfel over extreemrechts geweld?
De Duitse bondskanselier ­Angela Merkel (CDU) moet het weer ­oplossen. Een kabinetscrisis dreigt langs links én rechts om de persoon van Hans-Georg Maassen, de baas van de veiligheidsdienst. Die deed vorige week de wenk­brauwen fronsen toen hij betwijfelde of een ­video van extreemrechts geweld in de stad Chemnitz wel echt was. De sociaal­democratische SPD eist nu zijn vertrek. Binnenlandminister Horst See­hofer – van Merkels zusterpartij CSU – blijft achter Maassen staan. Hans-Georg Maassen is in z’n eentje de splijtzwam van de Duitse regering geworden. De chef van de binnenlandse veiligheidsdienst BfV kwam vorige week in een storm van protest terecht toen hij een ­video met extreemrechts geweld vals noemde. “Ik deel het scepticisme over berichten van extreemrechtse betogers die mensen achtervolgen in Chemnitz”, verklaarde hij toen. De beelden werden eind ­augustus gemaakt tijdens een demonstratie in de Oost-Duitse stad.
</doc>
<doc id="1908" genre="news" gender="F">
Californië schaft ‘vrijkomen op borgtocht’ volledig af
We kennen ‘m allemaal uit de Amerikaanse films, de crimineel die vrijkomt op borgtocht. Iconisch voor het rechtssysteem in de VS, maar Californië (thuisland van Hollywood) is nu de eerste staat die er komaf mee maakt en rechters verbiedt om een borg te eisen als voorwaarde voor voorlopige invrijheidstelling. Voorlopige hechtenis wordt er vanaf volgend jaar verleend op basis van risicoanalyse met behulp van een wiskundig algoritme. Onderzoeksrechter, hoe zit dat bij ons? “België is gelukkig Amerika niet”, zegt de Antwerpse onderzoeksrechter Karel Van Cauwenberghe. “In het gebruik van algoritmes bij het bepalen of iemand in voorlopige hechtenis moet of niet, zie ik alleszins geen heil. Justitie is menselijk maatwerk. De wet is de wet, maar daarbinnen is er wel speling. Wie rechter is, doet dat met een bepaalde menselijke achtergrond en dat is nu juist de bedoeling van ons systeem. Een computer is niet ‘eerlijker’ dan de nuances die wij zoeken.
</doc>
<doc id="1909" genre="news" gender="F">
Kritiek op het verdwijnen van zwemplas in ENCI-groeve Maastricht: “Maar zwemmen is echt geen optie meer”
Het was een idyllisch bountystrand dat aan het eigen succes ten onder ging. Nu de zwemplas in de ENCI-groeve ‘dichtgegooid’ wordt, klinkt kritiek dat het azuurblauwe water voorgoed verdwijnt. Het kan niet anders, stelt Natuurmonumenten. Zwemmen is echt geen optie meer. Hij heeft geen “focking idee” waar hij naartoe gaat, hij volgt op goed geluk op zijn oranje Yamaha het spoor van mensen met badkleding en handdoeken. “Ik ruik de zee.” Vlogger ‘Scooter Tuub’ zoekt al crossend de zwemplas in de ENCI-groeve, met “water, zand en heel veel tuig”. Eenmaal gearriveerd blijkt het propvol op het “klein kutstrandje”. De YouTube-video uit het voorjaar van 2017 brengt pijnlijk in beeld hoe de natuurzwemplas ten onder gaat aan het eigen succes.
</doc>
<doc id="1910" genre="news" gender="F">
Bacquelaine: “Halftijds pensioen levert wél meer op dan landingsbaan”
Levert het haltijdspensioen nu minder op dan een landingsbaan, zoals PVDA heeft uitgerekend? “Nee”, zegt minister Bacquelaine (MR). “Jawel”, reageert PVDA. Voor een landingsbaan wordt je pensioen berekend alsof je een voltijds loon hebt, terwijl dat bij het nieuwe halftijds pensioen dat Bacquelaine gaat invoeren, op een halftijds loon is gebaseerd. PVDA haalde twee voorbeelden van twee 60-jarigen die evenveel verdienden (25.000 euro bruto) en waarbij uiteindelijk degene met het halftijds pensioen later – als die helemaal met pensioen zou gaan – 70 euro per maand minder zou overhouden.
</doc>
<doc id="1911" genre="news" gender="F">
Dit zijn de plannen voor het enorme attractiepark ‘Europacity’ in Parijs
EuropaCity moet over zes jaar zo’n dertig miljoen bezoekers per jaar lokken, dubbel zoveel als Disneyland Parijs. Aan de rand van de Franse hoofdstad wordt een nieuw attractiepark neergezet met ruimte voor achtbanen, een overdekte skipiste, waterparken, kunst- en concerthallen, winkels, hotels en een zakencentrum. Een lap grond van 800.000 vierkante meter en een budget van 3,1 miljard euro worden vrijgemaakt voor het toekomstige EuropaCity in het noorden van Parijs. Het project komt er tussen twee luchthavens en twee snelwegen op een onbewoonbaar stuk grond. EuropaCity moet veel meer dan een attractiepark worden. De architecten van Bjakre Ingels Group uit Kopenhagen nemen het grootste deel van de ontwikkeling van de site op zich.
</doc>
<doc id="1912" genre="news" gender="F">
Rattenplaag in Nederlands Limburg: slapen met oordoppen en huis vol vallen
Bewoners van Moesel zijn het spuugzat. Deze zomer zijn in 6 woningen al zeker 70 zwarte ratten gevangen. “Het beheerst je leven.” Ellen van Luxzenburg was het vorig jaar meer dan zat. Om de haverklap werd ze op haar werk gebeld omdat thuis haar alarm afging. “Steeds bleek er niks aan de hand en toen ik er uiteindelijk naar liet kijken, bleken ratten de bedrading stuk te hebben geknaagd.” De bewoonster van de Irenelaan in de Weerter wijk Moesel heeft de alarminstallatie inmiddels laten repareren. De bedrading is nu afgedekt zodat ratten er niet meer aan kunnen knagen.
</doc>
<doc id="1913" genre="news" gender="F">
Ze knippert, kletst en kreunt: de eerste Nederlandstalige seksrobot komt
Ze heeft lang bruin haar, is 1 meter 63 en ze is er helemaal voor jou alleen. Robin, de vermoedelijk eerste Nederlands sprekende seksrobot. Vernoemd naar de robot in de kinderserie Bassie & Adriaan . Robin is dit weekend voor het eerst te zien tijdens de tentoonstelling Robot Love in Eindhoven, die de veranderende relatie tussen mens en robot onderzoekt. Prijs: zo'n 5000 euro. "Afhankelijk van de aanpassingen die je nog aan haar wil doen", legt Niels van der Voort uit. Zijn bedrijf, Mytenga, verkoopt levensgrote sekspoppen en binnenkort ook robots als Robin. De poppen zijn er al van verschillend postuur. De mogelijkheden om ze verder te aan te passen zijn bijna eindeloos, blijkt in de onopvallende showroom op een industrieterrein in Breda. Wie bij de garage naar binnen stapt, ziet een groepje schaars geklede vrouwen op een ronde statafel leunen. Hun flinke siliconen billen trillen als een werknemer er een klap op geeft. Aan de muren van de kleine loods zijn planken gehangen om de tientallen verschillende hoofden uit te stallen. Zwarte en witte hoofden, met open monden in verschillende grootte en kapsels in alle denkbare variaties. "Kijk", zegt Van der Voort. "Hier hebben we twaalf paar ogen. Blauw, groen, bruin, oranje, kattenogen. Sommige klanten willen ook elfenoortjes." Robin kan haar armen en benen zelf (nog) niet bewegen. Wel haar ogen, mond en wenkbrauwen. "Ze kan knipperen, ze kan naar links en rechts kijken, en ook haar nek kan naar links en rechts." Zo worden de poppen de - bijna - vleesgeworden fantasie van klanten. Toch is er nog een belangrijk deel dat aan de poppen ontbreekt. Om ze verder tot leven te brengen heeft Van der Voort besloten om de robots die hij uit China importeert te leren praten. Nederlands, voor zover bekend is Robin de eerste seksrobot die onze taal machtig is, dankzij de software die Van der Voort nu ontwikkelt. Daarmee wordt Robin niet alleen een intelligenter seksspeeltje, ze wordt ook steeds meer een 'maatje'. Een deel van de klanten die Van der Voort over de vloer krijgt, zijn mensen voor wie contact, al dan niet seksueel, met andere mensen moeilijk is. Zoals mensen met een trauma, met een beperking of bijvoorbeeld eenzame ouderen. "Hoe was je dag?", vraagt Robin met een Vlaams accent. Het Nederlandse accent is eruit gehaald, dat klonk niet zacht genoeg. "Ik vind het fijn als je bij me bent." Maar ook: "Streel eens over mijn tepels" Of: "Wil je liever van achter?" En: "Weet je, met glijmiddel vind ik het fijner. Wil je wat op mijn schaamlippen doen?" De programmeur die Robin aan het praten krijgt voedt haar met vragen en antwoorden. Het is nog maar het begin, want haar vocabulaire moet uitgebreider, de foutjes moeten eruit en ze moet verschillende karakters krijgen. "Zodat je bijvoorbeeld een afstandelijke modus hebt. Misschien ook wel een familiemodus, zodat ze geen gênante dingen gaat zeggen als ze naast je op de bank zit", legt Van der Voort uit. Kreunen kan Robin ook. In haar borsten, lies en bij haar schaambeen zitten sensoren. Als je daarop drukt maakt ze duidelijk dat haar dat bevalt. Oh yes, fuck yes! Aan haar Nederlandse kreunen wordt nog gewerkt. In Nederland zijn inmiddels ook enkele bordelen die seks met poppen aanbieden. Vaak worden die voor het volle uur geboekt, vertelt Van der Voort, die ook de poppen aan de bordelen verkoopt. Na de seks blijven klanten om met de poppen te knuffelen. Daarom is hij kortgeleden door het RIVM gebeld. Omdat de poppen steeds vaker in bordelen opduiken vroegen ze om informatie over hoe je de poppen hygiënisch schoon kunt houden. Dat is belangrijk, zegt Van der Voort. "Een beetje dettol is niet genoeg." Voor sommigen kunnen de poppen en robots een uitkomst zijn, maar er zitten ook risico's aan de introductie en verdere ontwikkeling ervan. Zo zijn er zorgen over wat ze doen met de beeldvorming van vrouwen. Veel van de poppen in de showroom hebben bijvoorbeeld een pornografisch voorkomen. Buitenproportioneel grote billen en borsten, dikke openstaande lippen en korte strakke jurkjes met veel decolleté. Op een van de folders staat "ze zegt nooit nee". Er zijn ook poppen die Van der Voort niet verkoopt, zoals kindsekspoppen. De vraag is of dit soort poppen en robots ongewenst gedrag zoals seks met kinderen ontmoedigen, of juist normaliseren en de drempel verlagen om het 'in het echt' te doen. Om daarachter te komen is wetenschappelijk onderzoek nodig. En dat is in dit soort gevallen vaak ingewikkeld, legt Aimee van Wynsberghe uit. Ze is universitair docent aan de TU Delft en president van de Responsible Robotics Foundation (RFF). Afgelopen jaren heeft ze zich verdiept in ethische vraagstukken rond seksrobots. "Voor goed wetenschappelijk onderzoek zou je in dit geval een controlegroep en een experimentgroep nodig hebben. Met kindpoppen, kinderen en pedofielen in beide groepen. En dan zou je kijken of ze vaker of minder vaak de kinderen misbruiken als ze de poppen gebruiken. Dat is ongelooflijk onethisch om te doen." De kans dat seksueel geweld of het misbruiken van mensen die gedwongen in de prostitutie zitten afneemt door de poppen, acht Van Wynsberghe klein. Geweld, misbruik en gedwongen prostitutie zijn vaak ingegeven door bepaalde psychologische motieven. "Het gaat om domineren, om macht en controle over een ander individu. Kan een robot die behoefte vervullen?", vraagt Van Wynsberghe zich af. "De prototypes die we tot nu toe gezien hebben zeker niet. Ze zullen niet genoeg tegenwerken of van zich af bijten." En dat soort robots zouden we ook helemaal niet moeten willen ontwikkelen, stelt Van Wynsberghe. Ze pleit vooral voor het gebruik van robots als een waardevolle aanvulling voor sommige mensen. Niet als echte vervanging voor menselijk contact of om seksueel onwenselijk gedrag op te botvieren. Regels voor de ontwikkeling en verkoop van de seksrobots zijn er nog niet. Wel zijn er inmiddels enkele voorbeelden van poppen die tegen de grenzen van de wet aanlopen. Zo buigt een rechtbank in Canada zich op dit moment over de vraag of het bezit van een kindsekspop onder kinderporno valt en verboden moet worden, nadat een Canadees zo'n pop uit Japan geïmporteerd had. Het is daarom zaak dat er een publiek debat op gang komt over wat we acceptabel vinden en wat niet, bepleit Van Wynsberghe. Niet om alle seksrobots te verbieden, maar om het in goede banen te leiden. Wie de volwassen Nederlands pratende Robin mee naar huis wil nemen moet nog even geduld hebben. Midden volgend jaar verwacht Van der Voort de robot klaar te hebben voor verkoop. Hoeveel hij er verwacht te verkopen weet hij nog niet precies. Als de huidige collectie poppen een goede indicatie is: een paar honderd per jaar.
</doc>
<doc id="1914" genre="news" gender="F">
Rimpels behandelen met fillers: hoe werkt het en is het wel veilig?
Steeds meer mensen kiezen ervoor hun rimpels te laten behandelen met fillers. Waaruit bestaan die, hoe werken ze en zijn ze wel veilig? Vorig jaar zijn in ons land bijna 200.000 esthetische ingrepen uitgevoerd, blijkt uit recente cijfers van de internationale beroepsvereniging van plastisch chirurgen. Dat zijn er 550 per dag. Ruim de helft daarvan zijn niet-chirurgische behandelingen, met als koploper botox-injecties (56.000 behandelingen). Ook het opvullen van rimpels met zogenaamde fillers (37.000 behandelingen) wordt steeds populairder. "Niet onlogisch, want het is een techniek die veel voordelen biedt", zegt dermatoloog Thomas Maselis . "Je kunt er heel mooie effecten mee bereiken. Het gebruik van fillers vereist ook geen herstelperiode, zoals na een esthetische operatie. Je kunt meteen weer buitenkomen." Er is een duidelijk onderscheid tussen botox en fillers, benadrukt Maselis. "Botox is een product dat de connectie tussen een zenuw en een spier stillegt, zodat die spier minder samentrekt. Dat maakt botox interessant voor rimpels die veroorzaakt worden door spieractiviteit: expressierimpels op je voorhoofd, een frons tussen je wenkbrauwen, kraaienpootjes. Ook bunny lines - lijntjes die aan de zijkant van je neusbrug verschijnen als je je neus optrekt - kunnen goed met botox behandeld worden." Fillers worden op andere fronten ingezet. "Het zijn vulstoffen die het volumeverlies in het gezicht herstellen dat gepaard gaat met ouder worden", vertelt Maselis. "Ze zijn dus vooral geschikt voor statische rimpels: rimpels en groeven die veroorzaakt worden door de zwaartekracht." Denk aan de labiaalplooi die van de neus naar de mondhoeken loopt, lipcontouren, hangwangen en droopy mondhoeken. Naarmate je ouder wordt, vermindert de elasticiteit van de huid. Bovendien verslappen de spieren, vermindert het onderhuidse vet en neemt de botmassa af. Zo verliest het gezicht volume ter hoogte van de jukbeenderen en de oogkassen, die ovaal worden in plaats van rond. "Met fillers kunnen we dat volumeverlies weer aanvullen en het gezicht hermodelleren", legt Maselis uit. Tenminste, als je het je kunt veroorloven, want fillers zijn behoorlijk duur. Een spuitje kost algauw 300 euro, en voor het reshapen van een uitgezakt gezicht kun je zelfs 10 à 12 spuitjes nodig hebben. Reken maar uit. "Voor de behandeling van een volledig gezicht ben je inderdaad duizenden euro's kwijt", zegt Maselis. "Die 'total reshapes' zijn zeker niet voor iedereen weggelegd. Maar je kunt een gelaat ook al erg mooi 'opfrissen' door hier en daar accenten te leggen. Dat kan dikwijls al met één of twee spuitjes. Het resultaat is sowieso slechts tijdelijk. Bij het gebruik van heel lichte producten houdt het effect zes maanden tot een jaar aan, bij diepere fillers blijft het resultaat anderhalf tot twee jaar." 'Er zijn nog permanente fillers op de markt, maar het gebruik daarvan wordt met klem afgeraden.' In het begin gebruikte men collageen als vulmateriaal, tegenwoordig vooral calciumapatiet of hyaluronzuur, twee lichaamseigen en afbreekbare stoffen. Dat laatste is belangrijk, beklemtoont Thomas Maselis. "Er zijn vandaag nog altijd permanente fillers op de markt, maar het gebruik daarvan wordt met klem afgeraden en ze worden dan ook niet veel meer gebruikt. Gelukkig maar, want als je bijvoorbeeld allergisch reageert op een behandeling met een permanente filler, zit je met een blijvend probleem. Reageer je allergisch op een tijdelijke filler, dan verdwijnt dat probleem mettertijd. In geval van nood kunnen we ook altijd een stof inspuiten die hyaluronzuur versneld afbreekt." Zo werkt het: de filler wordt onder de huid gespoten, trekt daar vocht aan en houdt het vast. De huid gaat strakker staan, rimpels en groeven worden opgevuld. Het inspuiten gebeurt met een naald of een canule. "Het voordeel van een naald is dat je het product precies kunt leggen waar je wilt, bijvoorbeeld tegen het jukbeen aan", legt Thomas Maselis uit. "Het nadeel is dat je met een naald in een bloedvat kunt spuiten, waardoor de bovenliggende huid kan afsterven. Spuit je in een bloedvat dat naar de ogen gaat, dan is er zelfs een risico op blindheid." Met een canule speel je op veilig. "Door een piepklein gaatje in de huid wordt een dun buisje gestoken, met aan de zijkant een gaatje waar het product uit komt. Het buisje duwt het bloedvat opzij, en kan er dus niet doorheen gaan." Om risico's te vermijden, stap je voor een fillerbehandeling het best naar iemand die de anatomie van het gezicht perfect kent. Een dermatoloog of een plastisch chirurg heeft ervaring met fillerinjecties en gebruikt goede producten. "Dat lijkt voor de hand te liggen, maar echt, er is nog veel kaf onder het koren", zegt Maselis. "Schoonheidsspecialisten die 'fillerparty's' organiseren, zogenaamde 'spuitdokters' uit het Oostblok die een paar dagen naar hier afzakken om mensen goedkoop te behandelen met producten waar geen kwaliteitscontroles op gebeurd zijn... Daar blijf je uiteraard beter weg." Bang voor fillermislukkingen als tuitlippen of een opgezet gezicht? Bespreek je verwachtingen én het behandelplan vooraf met de arts, en vraag naar het finale prijskaartje. Anders dan in Amerika, waar esthetische ingrepen een soort statussymbool zijn, willen we in Europa dat het resultaat zo natuurlijk mogelijk oogt. "Als je ziét dat er aan een gezicht gewerkt is, is het niet goed gedaan", besluit Thomas Maselis. Reageren op dit artikel kan u door een e-mail te sturen naar lezersbrieven@knack.be . Uw reactie wordt dan mogelijk meegenomen in het volgende nummer. Lees meer over:
</doc>
<doc id="1915" genre="news" gender="F">
Dit zijn de plannen voor het enorme attractiepark ‘Europacity’ in Parijs
EuropaCity moet over zes jaar zo’n dertig miljoen bezoekers per jaar lokken, dubbel zoveel als Disneyland Parijs. Aan de rand van de Franse hoofdstad wordt een nieuw attractiepark neergezet met ruimte voor achtbanen, een overdekte skipiste, waterparken, kunst- en concerthallen, winkels, hotels en een zakencentrum. Een lap grond van 800.000 vierkante meter en een budget van 3,1 miljard euro worden vrijgemaakt voor het toekomstige EuropaCity in het noorden van Parijs. Het project komt er tussen twee luchthavens en twee snelwegen op een onbewoonbaar stuk grond. EuropaCity moet veel meer dan een attractiepark worden. De architecten van Bjakre Ingels Group uit Kopenhagen nemen het grootste deel van de ontwikkeling van de site op zich.
</doc>
<doc id="1916" genre="news" gender="F">
Waarom rokers sneller verkouden zijn
De lijst met negatieve effecten van luchtvervuiling wordt steeds langer: lager geboortegewicht, sneller verouderen, kortere levensduur, verminderde hersenfunctie, meer dementie, long-, hart- en vaatziekten, meer kankers… Het effect zit zelfs in ‘alledaagse’ dingen, zoals verkoudheden, bewijst een nieuwe studie die deze week in het vakblad Cell Reports staat.  De lijst met negatieve effecten van luchtvervuiling wordt steeds langer: lager geboortegewicht, sneller verouderen, kortere levensduur, verminderde hersenfunctie, meer dementie, long-, hart- en vaatziekten, meer kankers… Het effect zit zelfs in ‘alledaagse’ dingen, zoals verkoudheden, bewijst een nieuwe studie die deze week in het vakblad staat. Onderzoekers van Yale University in de VS wilden nagaan waarom sommige mensen vatbaarder zijn voor verkoudheden dan anderen. Ze gingen aan de slag met de epitheelcellen (de oppervlakkige laag) uit de neus en de lagere luchtwegen van donoren. De cellen werden blootgesteld aan het rhinovirus, dat onder meer verkoudheden kan veroorzaken. Onze cellen, vooral die uit de neus, blijken prima in staat om dat virus te bekampen.
</doc>
<doc id="1917" genre="news" gender="F">
Oude trend, nieuw probleem: “Weekendhuisjes zullen gemeenten nog veel kosten”
In de jaren 50 werd het een trend om in de weekends en vakanties naar een tweede verblijf in het groen te trekken. Duizenden weekendhuisjes werden gebouwd in natuurgebieden, in een tijd waarin er nog geen wetgeving was inzake ruimtelijke ordening. Maar vandaag leven we in een heel andere tijd, én is duidelijk dat het probleem niet zomaar kan worden weggetoverd. Cindy Wins is stedenbouwkundig ambtenaar in het Limburgse Opglabbeek. Ze volgde tegelijk de opleidingen stedenbouw en ruimtelijke planning aan de Universiteit Antwerpen. Haar masterproef wijdde ze aan het bestuderen van de aanpak van permanente bewoning van weekendverblijven, een probleem dat al lang aansleept. “In de jaren 50 is het hoe langer hoe meer ingeburgerd geraakt om een tweede verblijf te hebben in bos- of natuurgebied”, zegt Wins.
</doc>
<doc id="1918" genre="news" gender="F">
“Ik val op mannen die niet op mij vallen”
‘Joke Emmers is 28 en vrijgezel. Dat alleen is al reden genoeg om te komen kijken.’ Zo staat het in de aankondigingstekst voor Joke Emmers haar nieuwste voorstelling ‘Vogelvrij’. Wie Joke kent weet nochtans dat er meer redenen zijn. Meer dan leeftijd en relatiestatus. Meer dan genoeg. “Ja! Ik zoals Renée Zellweger in Chicago die diamantjurken aanheeft en in de lucht gehouden wordt door halfnaakte mannen!” Dat is het antwoord dat Joke Emmers geeft op de vraag of ze het ziet zitten om te poseren met Ken-poppen. Misschien zelfs met echte mannen, het is tenslotte voor onze mannenspecial. Ja dus. Met plezier. “Ik heb de reflex om veel van wat ik zie en hoor op mezelf te betrekken”, zegt ze wat later. En dat kan niet anders dan kloppen.
</doc>
<doc id="1919" genre="news" gender="F">
Pennymeisjes heersen op Horse Event
VIJFHUIZEN - ,,Aaaaahhhh, daar is Matt Harnacke!” Het Australische topmodel met 378.000 Instagramvolgers draait zich om en neemt even de tijd voor een foto. Paardenmeisje Anouk is de hemel te rijk. ,,Deze gaat op mijn Insta.” Dag twee van Horse Event lijkt meer dan geslaagd.
</doc>
<doc id="1920" genre="news" gender="F">
REPORTAGE. “De eigenheid van ’t Zuid, die kan je niet kopiëren”
Wie dit weekend in de straten van ’t Stad wil verdwalen, heeft keuze genoeg. Naar de drakenboten en discobar A Moeder gaan kijken op het Eilandje, waar het stadsfestival Part of Antwerp begint, of… nog eens naar het Zuid trekken. Daar is het nieuwe streetfestival Zuiderburen aan de gang, waar ze de ochtendzon begroeten met yoga, kinderen vogelhuisjes beschilderen en je naar jazz luistert op de ‘festivalweide’ met fake gras. Als het Zuid al in het nieuws komt dezer dagen, dan is het niet omdat Tom Boonen er al feestend gespot is op café, zoals in de gloriejaren van de wijk, toen het de terrasjes- en uitgaansbuurt was voor iedereen die naam en faam had. Nee, het gaat over werken en werven. Over de heraanleg van de kaaien, het stilleggen van de werken op de Gedempte Zuiderdokken, over werfbezoeken achter de schermen van het nog steeds niet heropende Museum voor Schone Kunsten.
</doc>
<doc id="1921" genre="news" gender="F">
Bestuurder zwaargewond bij ongeval op E19
Een chauffeur die vanochtend op de E19 richting Nederland reed, is zwaargewond geraakt bij een ongeval. “De bestuurder is vermoedelijk in slaap gevallen, en tegen een elektriciteitscabine aangereden”, klinkt het bij de federale politie. De auto is overkop gegaan, en op het dak terechtgekomen. Omdat er ook een hoogspanningskabel geraakt was, was er kort een elektriciteitspanne in de buurt. “De bestuurder werd naar het ziekenhuis overgebracht. Hij verkeert niet in levensgevaar.”
</doc>
<doc id="1922" genre="news" gender="F">
Tieneridool Anneke Grönloh zong door tot het niet meer ging
Zangeres Anneke Grönloh werd vooral bekend door haar grote hits Brandend Zand , Soerabaja en Paradiso . Tijdens haar ruim 50 jaar omspannende carrière verkocht ze 30 miljoen platen wereldwijd. Vandaag werd bekend dat ze in Frankrijk is overleden. Met haar allergrootste hit Brandend Zand stoomde de jonge zangeres in 1962 regelrecht door naar de eerste plaats in de hitparade en groeide ze binnen korte tijd uit tot Nederlands eerste tieneridool. Haar populariteit nam ongekende vormen aan. Er waren politie-escortes nodig om haar naar de bühne te begeleiden en in Maleisië wilde men haar nummer Oh Malaysia , de Engelse uitvoering van Brandend Zand , uitroepen tot nationaal volkslied. Een overzicht van haar carrière in ruim anderhalve minuut: Anneke Grönloh werd geboren in Tondano op het eiland Sulawesi in het voormalige Nederlands-Indië. De eerste jaren van haar jeugd bracht ze door in een jappenkamp waar ze van de Japanse bezetter de bijnaam Yokotjang, klein zusje, kreeg. Pas na de bevrijding kreeg ze haar vader voor het eerst te zien. Hij was al voor haar geboorte geïnterneerd door de Japanners. Het herenigde gezin vertrok na de bevrijding naar Nederland en ging in Eindhoven wonen. Op het gemeentelijk lyceum daar leerde ze Peter Koelewijn kennen, die een klas hoger zat. Samen met Peter en zijn Rockets trad ze als Miss Dynamite op tijdens feestjes. Onder de naam Yokotjang trad ze ook op als zangeres en danseres met oosterse liedjes. Eind jaren 50 won Grönloh een talentenjacht met het liedje Ma, He's Making Eyes At Me en kreeg daarop van Phonogram een platencontract aangeboden. Haar debuutsingle, het door haar zelf geschreven Maleise liedje Asmara , verscheen in 1960. In Nederland had het niet veel succes maar in Singapore werd het een grote hit die drie maanden in de hitparde stond. Er volgden diverse toernees door Maleisië en Singapore, waar ze ongekend populair was. Ze trad op in stadions en grote concertzalen en kreeg de ene na de andere gouden plaat uitgereikt. "Toen ik naar Singapore moest om op te treden, stond het vliegveld vol met duizenden zwaaiende mensen. Ik keek nog om wie er dan in het vliegtuig zat die zo belangrijk was, maar al die mensen stonden daar voor mij", vertelde de zangeres in een interview in het Historisch Nieuwsblad . In juli 1962 zong ze op het Knokkefestival voor het eerst haar nieuwe hit Brandend Zand . Het nummer kwam vanuit het niets binnen op de eerste plaats in de hitlijst en bleef daar twee maanden staan. Het werd pas van die plek verdreven door haar nieuwe nummer Paradiso dat maar liefst vier maanden de eerste plaats bezet hield. Ook met de daaropvolgende hits Soerabaja en Cimeroni bereikte ze de eerste plaats in de hitlijst. Alleen al in 1963 ontving ze vijf gouden platen voor verschillende titels binnen 10 maanden tijd. Dat leverde een record op in het Guinness Book of Records . Inmiddels had ook Duitsland haar ontdekt na het uitbrengen van een Duitstalige versie van Cimeroni en trad Grönloh regelmatig op in grote shows op de Duitse televisie. Ook kreeg ze bij de KRO een eigen tv-show die ze drie jaar lang presenteerde. In 1963 was haar carrière op zijn hoogtepunt. Grönloh werkte zeven dagen per week en had soms meerdere optredens op een dag. "Ik heb wel eens zeven of negen optredens op een dag gehad, en playbacken was er nog niet bij toen hoor!" Dat begon zijn tol te eisen van haar gezondheid. Nadat ze meerdere keren was flauwgevallen door oververmoeidheid bedong haar huisarts bij de platenmaatschappij een wekelijkse rustdag. Nadat in 1964 de 'Britse invasie' in de Nederlandse popmuziek was begonnen, was er voor een Nederlandstalige zangeres als Grönloh geen plek meer in de hitparades. Haar optredens werden nog wel steeds goed bezocht en de zangeres bleef ook na die tijd platen uitbrengen. Daarnaast nam ze deel aan songfestivals in diverse Europese landen en vertegenwoordigde ze Nederland met Jij bent mijn leven bij het Eurovisie Songfestival in 1964. Ze werd tiende. Ook ging ze steeds meer doen in het theater. Zo was ze in 1965 de leading lady in de Sleeswijk Revue, ook bekend als de Snip en Snap revue, stond ze in 1969 naast Ramses Shaffy in zijn theaterproductie Shaffy Verkeerd en maakte een korte theatertoernee met het komisch duo The Mounties. Met haar man, Radio Veronica diskjockey Wim-Jaap van der Laan, opende ze in 1979 in Eindhoven een restaurant, maar al snel bleek dat niet te combineren met haar zangcarrière. In 1986 verraste ze Nederland tijdens de Soundmixshow van Henny Huisman met een verrassende imitatie van Tina Turner. In 1997 werd ze door koningin Beatrix benoemd tot Officier in de Orde van Oranje Nassau. Eind jaren 90 daagde ze platenmaatschappij Universal, waaronder ook de platenlabels Philips en Decca vallen, voor de rechter omdat ze enkele miljoenen guldens aan royalty's tegoed zou hebben. Ze verloor de zaak. In 2002 werd ze een aantal weken achtereen in een tv-programma van Paul de Leeuw neergezet als een aan lager wal geraakte, seksverslaafde alcoholiste. "Een afschuwelijke periode in mijn leven", zei ze daar later over. De Leeuw weigerde ermee te stoppen, maar de NCRV besloot het programma niet meer uit te zenden en er volgde ontslag voor De Leeuw bij de omroep. Ook kreeg Grönloh een schadeloosstelling voor beschadiging van haar imago en goede naam. In 2009 vierde Grönloh haar 50-jarig artiestenjubileum met een gala in de Haagse Koninklijke Schouwburg met gastoptredens van onder anderen Willeke Alberti, Ria Valk en Ronnie Tober. De laatste jaren van haar leven woonde de zangeres in Frankrijk. Nog altijd stond ze regelmatig op het podium. Vlak voor ze 75 werd stopte ze daarmee . In 2016 kreeg ze een zware longembolie en sinds die tijd was ze afhankelijk van een zuurstofapparaat. Ze trad ook op met dat zuurstofmasker, maar dat was niet vol te houden. "Het gaat niet meer", zei de zangeres in juni 2017 tegen De Telegraaf . "Ik sta naar adem te happen, kan dan nauwelijks praten en ben aan het eind van mijn Latijn." Op 26 augustus 2017 nam de 75-jarige zangeres afscheid tijdens het evenement De Nacht van Johnny Hoes in Weert. Daar zong ze voor de allerlaatste keer het door Hoes geschreven nummer Brandend Zand .
</doc>
<doc id="1923" genre="news" gender="F">
Strijd om de kiezer is losgebarsten
In Zandhoven zijn er vier volledige lijsten: CD&V, N-VA, Groen en Vlaams Belang en nog drie onvolledige: de linkse lijst Zandhoven2018, eenmanslijst GemeenteBelangen van jonker/kasteelheer Thierry van de Werve (74) uit Viersel (in 2012 goed voor 95 stemmen) en Open Vld. De Lijst van Open Vld is nog gewijzigd. De eerder aangekondigde Thomas Mestdagh, Carine Verhuizen en Vincent Leirs doen niet meer mee. Lijsttrekker wordt Thomas De Boe uit Zandhoven, gevolgd door Sonia Blancke (Pulle), Roselinda Ramakers (Massenhoven), Liesbet Verschoore (Zandhoven) en lijstduwer is oudgediende Walter Castelijns (Zandhoven). De partijen verspreiden hun programma eerstdaags in de brievenbussen, laten ze weten. De strijd is ook in het straatbeeld losgebarsten, want de eerste verkiezingsaffiches werden al gevandaliseerd, zoals hier in de Kruisdreef in Pulderbos. U kan als kandidaat maar beter op de bovenste rij hangen, want deze flauwe plezanterik had kennelijk geen ladder.
</doc>
<doc id="1924" genre="news" gender="F">
Het Hollywood van Marokko stort in en neemt de bewoners mee
Games of Thrones , Babel en James Bond hebben één ding gemeen: ze zijn opgenomen in Ouarzazate, het Hollywood van Marokko. Maar de laatste jaren staan de studio's leeg en de bewoners die afhankelijk van de filmindustrie zijn, zitten met hun handen in het haar. "Hier stond ik naast de koning, die daarboven zat", zegt Soumia Ben Abdelkader. Ze wijst naar een Egyptisch decor met een trap omgeven door versierde pilaren. Deze set is gebruikt voor de film Asterix & Obelix: Mission Cleopatra w aar Soumia in figureerde. "Ik stond hier met veel andere figuranten; we hadden verschillende kostuums en accessoires aan. Ik droeg een gele pruik, ik zag eruit als een buitenlander", lacht ze. "Het was warm en zwaar, maar we vonden het erg leuk." Een gids laat zien waar het derde seizoen van Game of Thrones is opgenomen: Soumia werkt al twintig jaar als figurant en actrice in diverse films in Ouarzazate. Vaak speelde ze de maagd Maria. "Altijd als er nieuwe rollen zijn, word ik gebeld. Eerst werden er vier tot vijf films per maand hier gedraaid. Maar nu is er bijna geen werk meer. Misschien draaien ze nog één film per half jaar, maar het is nooit zeker of het doorgaat." Volgens Amine Tazi, de directeur van de Tazi studio's, ging het na een voortvarend jaar in 2014 bergafwaarts. "Het landschap leent zich voor religieuze en oorlogsfilms in Afghanistan, Irak en andere landen in het Midden-Oosten. Dit soort onderwerpen worden nu minder gedraaid, daarom gaat het nu iets minder", verklaart hij. De bewoners van de stad lijden onder de dalende interesse van buitenlandse filmregisseurs. "Meer dan 50 procent van de stad draait op de filmindustrie", erkent Tazi. De stad heeft een school geheel gericht op educatie in de filmindustrie en bijna elke bewoner heeft wel in een film gefigureerd. "We zijn afhankelijk van de filmindustrie. Dus nu er geen werk is, zoekt iedereen werk buiten de stad", zegt Soumia. Ouarzazate ligt door het berglandschap erg afgelegen. De eerste stad met wat werkgelegenheid is Marrakesh, vier tot vijf uur rijden. De volgende is Casablanca, nog drie uur verder. "En het is moeilijk om iets anders te doen, want we werken in deze industrie sinds onze jeugd", zegt Soumia. Om dit probleem op te lossen, heeft de overheid een nieuwe regeling bedacht: buitenlandse producties kunnen na afloop van de opnames in Marokko 20 procent van hun kosten terugkrijgen. "Sinds die regeling gaat het al beter", zegt Tazi. "We krijgen ook meer interesse uit Aziatische en andere Europese landen nu." Wel of geen producties, de decors trekken in elk geval zo'n 500 toeristen per dag. "We laten alle decors staan want ze kunnen worden hergebruikt", legt gids Abdel uit. Maar in de tussentijd leidt hij toeristen rond in de vele decors die de studio's te bieden hebben. Zo heeft Abdel in elk geval nog werk.
</doc>
<doc id="1925" genre="news" gender="F">
’Hier heb ik alles meegemaakt: wat was het mooi en nu dit..’
BOVENKERK/AMSTELVEEN - Het had een heugelijke dag moeten zijn. Het historische orgel van de Sint Urbanus-kerk zou na de jarenlange renovatie ook weer in gebruik worden genomen. In plaats daarvan staan de kerkgangers beteuterd op straat. Hun gebedshuis is zaterdagavond voor een groot deel vernietigd door een uitslaande brand.
</doc>
<doc id="1926" genre="news" gender="F">
Ooievaar loopt statig rond tussen de koeien
De vogel streek er enkele weken geleden neer samen met een achttal andere ooievaars. Maar die vlogen na een rustpauze door naar andere oorden. Buurtbewoners en toevallige passanten genieten volop van dit toch wel bijzonder zicht. Je ziet niet immers alle dagen een ooievaar die tussen de koeien loopt. Ook Stefan Deckers komt met zijn kleinzoontje Juun (3) een kijkje nemen. "Hier op Horendonk hebben we dit nog niet vaak meegemaakt", zegt hij. "Het is toch wel bijzonder om de vogel in de natuur te kunnen spotten." Ook Corry Verhulst is verbaasd het dier hier aan te treffen. "Het is prachtig om te zien", zegt. "Toch heel anders dan dat je een ooievaar ziet in de dierentuin. Schitterend gewoon." De ooievaar is op het eerste zicht niet van plan om verder te reizen. Nochtans oogt de grote vogel gezond. Hij is ook geringd. Hij loopt statig rond tussen de grazende koeien en eet zelfs een hapje mee. "De weide is hier drassig en er springen heel wat kikkertjes rond", zegt boer Jan. "Voeding heeft de ooievaar dus genoeg. Drinken doet hij uit de waterbak, net zoals de koeien. Het dier is niet schuw want komt regelmatig ons erf opgelopen. 's Avonds gaat hij op stok op de nok van onze boerderij. Het is toch bijzonder. En nee, we hebben geen baby's besteld. Daarvoor moet het dier elders zijn", lacht de boer nog.
</doc>
<doc id="1927" genre="news" gender="F">
Bestuurder zwaargewond bij botsing met elektriciteitscabine op E19
Een chauffeur die vanochtend op de E19 richting Nederland reed, is zwaargewond geraakt bij een ongeval.  Een chauffeur die vanochtend op de E19 richting Nederland reed, is zwaargewond geraakt bij een ongeval. “De bestuurder is vermoedelijk in slaap gevallen, en tegen een elektriciteitscabine aangereden”, klinkt het bij de federale politie. De auto is overkop gegaan, en op het dak terechtgekomen. Omdat er ook een hoogspanningskabel geraakt was, was er kort een elektriciteitspanne in de buurt. “De bestuurder werd naar het ziekenhuis overgebracht. Hij verkeert niet in levensgevaar.”
</doc>
<doc id="1928" genre="news" gender="F">
Elke Vlaming loopt dodelijk gevaar door houtkachels
Van alle vervuilende stoffen in de lucht, is fijn stof het dodelijkst. En élke Vlaming leeft in een omgeving waar de concentratie ongezond hoog is, zo leert het jaarrapport van de Vlaamse Milieumaatschappij (VMM). Houtkachels en open haarden hebben wellicht duizenden doden op hun geweten. Voor onze gezondheid kan er nooit te weinig fijn stof zijn, hoe minder hoe beter. Maar omdat geen fijn stof niet realistisch is, heeft de Wereldgezondheidsorganisatie (WHO) ‘gezonde’ drempelwaarden vastgelegd waar we het best onder blijven. In Vlaanderen lukt dat nergens, zo blijkt uit het jaarrapport over de luchtkwaliteit die de Vlaamse Milieumaatschappij vandaag publiceerde.
</doc>
<doc id="1929" genre="news" gender="F">
Elke Vlaming loopt dodelijk gevaar door houtkachels
Van alle vervuilende stoffen in de lucht, is fijn stof het dodelijkst. En élke Vlaming leeft in een omgeving waar de concentratie ongezond hoog is, zo leert het jaarrapport van de Vlaamse Milieumaatschappij (VMM). Houtkachels en open haarden hebben wellicht duizenden doden op hun geweten. Voor onze gezondheid kan er nooit te weinig fijn stof zijn, hoe minder hoe beter. Maar omdat geen fijn stof niet realistisch is, heeft de Wereldgezondheidsorganisatie (WHO) ‘gezonde’ drempelwaarden vastgelegd waar we het best onder blijven. In Vlaanderen lukt dat nergens, zo blijkt uit het jaarrapport over de luchtkwaliteit die de Vlaamse Milieumaatschappij vandaag publiceerde.
</doc>
<doc id="1930" genre="news" gender="F">
LIVE. Wie wint topper in 1B: Westerlo of Lommel?
De thuisploeg moest in de eerste helft naar de eigen supporters toe voetballen en dat werkte blijkbaar inspirerend. Na drie minuten hing het leer al tegen de touwen. Naessens knikte een voorzet van Oto’o voorbij doelman Coucke. Westerlo ging daarna door op zijn elan, maar Biset liet op een scherp aangesneden hoekschop van Rommens de 2-0 liggen. Maar niet getreurd. Op een moment dat de wedstrijd even leek in te dommelen, schudde Van Eenoo iedereen terug wakker met een heerlijk afstandsschot: 2-0. Het Westelse feestje ging na rust gewoon verder. Een schot van Abrahams werd eerst nog afgeblokt, maar in de rebound prikte Naessens toch zijn zesde van het seizoen tegen de touwen. Uitstel was echter geen afstel voor de Zuid-Afrikaan. Bij de volgende kans was het wel raak. Dewaele knikte het leer terug, Abrahams schoot strak in het hoekje: 4-0. Voor de vinnige aanvaller al zijn derde treffer in drie matchen. Boeken helemaal dicht? Ondanks de ruime voorsprong gaf Westerlo de controle toch nog uit handen. Rocha profiteerde van een misverstand tussen Biset en Van Langendonck om de eerredder binnen te knikken. Daarna werden de bezoekers plots gevaarlijk. Claes en Vermijl waren al snel dicht bij de 4-2. Deze keer was Van Langendonck wel bij de les. Aan de zijlijn sprong Bob Peeters bijna uit zijn vel. De Limburgse opflakkering kreeg echter geen vervolg. Zo blijft Westerlo na zes speeldagen de eenzame leider. De kloof met dichtste achtervolgers Lommel en Beerschot Wilrijk bedraagt nu al vier punten.
</doc>
<doc id="1931" genre="news" gender="F">
We Are Here kraakt pand naast wethouder wonen
AMSTERDAM - De Amsterdamse wethouder Laurens Ivens, verantwoordelijk voor de portefeuille wonen, heeft een tweet de wereld ingestuurd over zijn nieuwe buren. De krakersbeweging We Are Here is op het Buikslotermeerplein in Noord neergestreken naast de politicus. Ivens toont de aankondiging van zijn buren, die hem per brief toekwam. Daarin valt te lezen dat zij als ongedocumenteerde en uitgeprocedeerde asielzoekers niet kunnen wachten op de 24-uursregeling, die de gemeente Amsterdam heeft beloofd. Het is namelijk nog steeds niet duidelijk wanneer die opvangregeling ingaat. ,,We zijn van plan om hier rustig te wonen en we maken graag kennis met onze buurtgenoten.” Omdat de krakers van We are Here afhankelijk zijn van giften, vragen zij ondernemers en buren in de brief om voedsel, meubels, kleding en verzorgingsproducten. De groep voelt zich gesteund in de actie, omdat inmiddels meer dan 113 gelijkgestemden alsnog een verblijfsvergunning hebben gehad. Ivens stuurde het Twitter-bericht zonder politieke bijbedoeling. Wel is bekend van de wethouder dat hij vindt dat er te veel leegstand is in de stad en dat daaraan iets moet worden gedaan. Wethouder Rutger Groot Wansink heeft de portefeuille asiel. Hij heeft niet gereageerd op de kraakactie.
</doc>
<doc id="1932" genre="news" gender="F">
Percussionist musiceert al 20 jaar met man met downsyndroom: “Zelfs kookpot van Ikea klinkt prachtig”
“Sam (35) praat minder naarmate hij ouder wordt, maar op het podium is de dialoog des te intenser”, vertelt Joeri Wens (43). Al twintig jaar maakt de Antwerpse percussionist, afkomstig uit Viersel, muziek met Sam Putseys, een man met het downsyndroom. Om die twintig jaar samenwerking te vieren, maakte Samshuwi - zoals Joeri en Sam hun samenwerking doopten - een nieuwe cd. Die werd zaterdag in Lier en zondag in Berchem voorgesteld. Meesterwerken worden soms per toeval geboren. Michael Jackson componeerde zijn klassieker toen hij zijn zus Janet het ritme op een glazen fles liet tikken. Sam Putseys en Joeri Wens roffelen en tokkelen ook op flessen en potten. Dat was zaterdag bij de cd-voorstelling nog te zien.
</doc>
<doc id="1933" genre="news" gender="F">
Topweekend voor jarige KSA Ten Rode Oostkamp
Oostkamp - De Oostkampse jeugdbeweging KSA Ten Rode vierde afgelopen weekend haar 90e verjaardag met een heus feestweekend. Een barbecue, de startdag, een fuif en de KSA-run waren ongetwijfeld de hoogtepunten van hun verjaardagsprogramma. Het voltallig KSA team had dan ook geen moeite gespaard om hun vereniging op een dynamische en leuke manier in de kijker te plaatsen. Er was aan alles gedacht en ook het weer zat mee waardoor er veel volk afzakte voor de verschillende activiteiten. Dat hun 90e verjaardag alvast goed gevierd werd, staat buiten kijf.
</doc>
<doc id="1934" genre="news" gender="F">
Vier op een rij
Oostkamp - De kleine Arthur D'Hoore werd geboren op 7 augustus en dat was meteen goed voor een viergeslacht bij de familie D'Hoore. De aanvoerder van het viergeslacht is André D'Hoore (81) uit Moerbrugge. Opa Piet (52) is de volgende in de rij gevolgd door papa Simon (26) en natuurlijk Arthur (5 weken). Het doopfeest van de kleinste telg van de familie was het ideale moment om deze vier generaties voor de lens te plaatsen.
</doc>
<doc id="1935" genre="news" gender="F">
Rutte III is vooral zijn eigen vijand
Oppositiepartijen  Op het kabinet is genoeg kritiek mogelijk, van zorgen over het functioneren van de publieke sector tot de dividendbelasting. Maar waarom is dé oppositieleider, die zich als alternatief voor Rutte weet te profileren, nog steeds niet opgestaan? Van wie heeft premier Mark Rutte tijdens het debat over de eerste Miljoenennota van zijn derde kabinet komende week het meest te vrezen? Is het Geert Wilders (PVV), de chef van de grootste oppositiefractie, die maatschappelijke onvrede het treffendst weet te spuien? Is het Jesse Klaver, gesteund door behoorlijke peilingen voor GroenLinks, die de afschaffing van de dividendbelasting inzet van de volgende verkiezingen heeft gemaakt? Of is het Lodewijk Asscher (PvdA) die, dankzij zijn ervaring als vicepremier in het vorige kabinet, het beste weet hoe hij het bloed onder Ruttes nagels vandaan kan halen?
</doc>
<doc id="1936" genre="news" gender="F">
Jurk van Syriër, hoed van Groningse
Kleding op Prinsjesdag Sommige Kamerleden maken met hun outfit op Prinsjesdag een statement. Bakri Fattouh uit Aleppo maakte de satijnen jurk van Stieneke van der Graaf. Haar partijgenoot Carla Dik-Faber weet elke Prinsjesdag weer de aandacht te trekken met een in het oog springende outfit-met-boodschap. Op het eerste gezicht is de jurk die ChristenUnie- Kamerlid Stieneke van der Graaf heeft laten maken minder uitgesproken: een klassiek, elegant model met boothals, strikceintuur en driekwart mouw. Toch is ook de outfit van Van der Graaf, voor wie dinsdag de eerste Prinsjesdag als Kamerlid is, een statement. De blauwe satijnen jurk is gemaakt door Bakri Fattouh, een kleermaker uit Aleppo die sinds anderhalf jaar in Nederland woont, en daarmee een symbool van „perspectief en een nieuw begin”: „Vluchtelingen als Bakri zijn nieuwe Nederlanders”, zegt ze. „Wij leven hier samen en kunnen samen iets moois tot stand brengen.” De bijpassende hoed is gemaakt door Hetty Krook uit Groningen.
</doc>
<doc id="1937" genre="news" gender="F">
Dichter des Vaderlands over Prinsjesdag
Met Prinsjesdag in aantocht schreef Ester Naomi Perquin, Dichter des Vaderlands, een gedicht. Overschot: dat wat veel lijkt omdat het jarenlang te weinig was, dan wel onterecht over is gebleven. Categorie waarbij achter ieder bedrag een vraagteken dient geschreven.
</doc>
<doc id="1938" genre="news" gender="F">
Dwalen en dansen op seizoensafsluiter Draaimolen
Het Draaimolen Festival laat je dwalen tussen kunst en natuur. De vijfde editie van het Tilburgse dancefestival is als hekkensluiter een van de leukste festivals van het seizoen. Draaimolen Festival .
</doc>
<doc id="1939" genre="news" gender="F">
Orkater speelt met het mijnenveld na #metoo
Theater Muziektheatercollectief Lars Doberman wil iets zeggen over de vrouw. Mag dat nog? De vrouw is een speelse voorstelling, waarbij testosteron in het rond spat. De vrouw van Orkater/Lars Doberman
</doc>
<doc id="1940" genre="news" gender="F">
Zangeres Anneke Grönloh (76) overleden
Ze verkocht meer dan dertig miljoen platen en was bekend van onder andere de hits ‘Brandend Zand’ en ‘Paradiso’. Zangeres Anneke Grönloh is op 76-jarige leeftijd overleden. Dat heeft haar management zondag aan persbureau ANP laten weten. Grönloh had al langer gezondheidsproblemen.
</doc>
<doc id="1941" genre="news" gender="F">
Dodental tyfoon Mangkhut loopt verder op
Zeker 66 mensen kwamen om het leven. De tyfoon raasde over de Filippijnen, Hongkong en het zuiden van China, waar bijna 2,5 miljoen mensen zijn geëvacueerd. Het dodental op de Filippijnen en in China door de tyfoon Mangkhut is verder opgelopen. Zeker 64 mensen kwamen om het leven op de Filippijnen, meldt een lokale politiechef aan persbureau Reuters. In China staat het dodental op twee.
</doc>
<doc id="1942" genre="news" gender="F">
Een betuttelende pensioendwangbuis
Een jaar nadat ik zzp’er was geworden, ging ik naar zo’n pensioencalculator en rekende uit wat ik moest wegzetten voor een mooie oude dag. Ik heb namelijk nogal wat ambities voor die tijd. Ik wil rijk, gezond en stokoud worden. Op mijn negentigste wil ik in een zelfrijdende Tesla 8 heel Europa door. Elk onderdeel van mijn lichaam heb ik tegen die tijd al laten vervangen. Ik word zo’n irritante oudere die weer in de collegebanken gaat zitten, ongevraagd op ieders verjaardag komt en elke week eersterangs zit bij het Scapino Ballet.
</doc>
<doc id="1943" genre="news" gender="F">
OM wil Schaap en Citroen vervolgen om horlogefraude
Jarenlange verdenkingen  Juwelier Schaap en Citroen zou de btw-betaling van dure horloges hebben omzeild. In 2010 schikte de keten al eens met justitie. Het Openbaar Ministerie wil de bekende landelijke juweliersketen Schaap en Citroen vervolgen om fraude met exclusieve horloges. Het bedrijf wordt verdacht van het doen van onjuiste aangifte van omzetbelasting, valsheid in geschrifte en het niet of te laat melden van ongebruikelijke transacties.
</doc>
<doc id="1944" genre="news" gender="F">
Een werkweek van 48 uur is zeldzaam
Burn-outs bij jonge artsen  Eén op de vijf specialisten in opleiding kampt met klachten als slapeloosheid en rusteloosheid. „Er wordt veel van je verwacht.” Joanne Sierink (34) vindt haar werk de offers niet meer waard. Eind september stopt ze ermee.
</doc>
<doc id="1945" genre="news" gender="F">
‘Elke week strijk ik veertien overhemden’
Spitsuur  Huib van Santen (59) en Jaap Nawijn (66) leerden elkaar dertig jaar geleden kennen. Ze hadden elf jaar lang een lat-relatie, vanwege Jaaps functie als burgemeester. „Om voldoende tijd samen te hebben, zijn we expert geworden in ‘nee’ zeggen.” Huib : „Sinds 1 september wonen we weer samen, na een lat-relatie van elf jaar.”
</doc>
<doc id="1946" genre="news" gender="F">
Schade afhandelen: wel of niet zelf doen?
Geldzaken Stel: aan of in je koophuis is iets beschadigd of kapot. Wat is een betere strategie, de verzekeraar de schade laten repareren of zelf een klusjesman regelen? In deze rubriek wordt iedere week een vraag over geld beantwoord. Zelf een vraag voorleggen? Mail naar geld@nrc.nl
</doc>
<doc id="1947" genre="news" gender="F">
‘Met toekomstverbeelding word je zakelijk genie’
Iedere week bespreekt de redactie wetenschap hier een opvallend persbericht. Deze week: een onderzoek naar het kunnen aanleren van zakelijk succes blijkt geen onderzoek. En het geeft er ook geen opzet voor. Je kunt mensen gewoon aanleren hoe ze zakelijke genieën kunnen worden! „ Business genius can be taught, study says ”, kopte wetenschapspersberichtendienst Eurekalert afgelopen week. Nou, hoera. Want wie wil er nu niet weten „hoe Steve Jobs het deed? En Whole Foods Market [een succesvolle Amerikaanse Marqt-achtige supermarkt, red.] en Starbucks?”
</doc>
<doc id="1948" genre="news" gender="F">
Nepnieuws? Boeiuh! Het raakt scholieren niet
Dossier nepnieuws: zich wapenen Jongeren hebben moeite met het herkennen van nepnieuws. Het raakt ze niet. Maar moet de school hen dat dan bijbrengen? „Ik wil ze leren twijfelen.”   Dossier Nepnieuws  NRC maakt een serie over nepnieuws van zeven artikelen en één video:   Bas Heijne: de waarheid is geen mening  Nederlandse complottheorieën  Brussel grijpt in. Censuur?  NRC geeft les op scholen  Twitteraars opgehitst door trollen  Den Haag: woorden, geen daden  Interview: de informatie-apocalyps  NRC maakte een nepvideo   Lees hier meer artikelen over nepnieuws
</doc>
<doc id="1949" genre="news" gender="F">
Het effect van smartphonevrij leven op je brein
Smartphonevrij Op 1 mei leverden acht mensen vrijwillig hun smartphone in voor een toestel waarmee ze alleen kunnen bellen en sms’en. Er zijn er nog vijf over. ‘De druppel was toen ik in de stromende regen naar huis moest om geld over te maken.’ Van de vijf overgebleven deelnemers zijn er vier tevreden over het leven zonder smartphone. Het lukt weer om een lang artikel in één keer uit te lezen, drie zeggen dat ze zich beter kunnen concentreren. Wel wordt de smartphone vaak gemist als afleiding op angstige en eenzame momenten. Jan Derksen, klinisch psycholoog en universitair hoofddocent psychodiagnostiek in Nijmegen zegt dat juist het ontbreken van die afleiding goed voor een mens is: „Je vervelen en lui zijn, en dan daarvan kunnen genieten: dat noemen we in de klinische psychologie gezond. We zoeken afleiding in onze telefoons omdat we kwetsbare wezens zijn en omdat dat angst oproept. Door de eeuwen heen gebruikten we daarvoor paddestoelen of chemische substanties: we willen ons anders voelen, we willen ontsnappen aan verveling.”
</doc>
<doc id="1950" genre="news" gender="F">
Koffiedrinken is net zo erg als vlees eten, vliegen en autorijden
Fairtrade Denk eens aan het milieu en de arme koffieboer als je een cappuccino drinkt, schrijft Kiza Magendane . En nee, Fairtrade koffie lost niets op. Kiza Magendane is publicist.
</doc>
<doc id="1951" genre="news" gender="F">
De anonieme auteur laat zich niet zomaar ontmaskeren
Taalkunde  Kun je aan een tekst aflezen wie ’m geschreven heeft? Stylometristen hebben de afgelopen anderhalve eeuw van alles getoetst: woordlengtes, letterreeksen, spelfouten. Maar de ultieme methode om een auteur te vinden, is er nog niet. Hoe kom je erachter wie de auteur is van een tekst? Die vraag werd op 5 september opeens weer actueel, toen The New York Times een anoniem opiniestuk publiceerde van een hoge conservatieve functionaris in de regering-Trump, die beweerde dat mensen achter de schermen hard werken om de schadelijke impulsen van de president te bedwingen. „Amerikanen moeten weten dat er volwassenen aanwezig zijn”, schreef de zelfbenoemd vertegenwoordiger van het „stille verzet” in de regering.
</doc>
<doc id="1952" genre="news" gender="F">
Een recept voor Baskische borrelbroodjes
Janneke kookt Tonijn en jámon op sneetjes ciabatta, dit is: pintxo de jamon y atún. Geïnspireerd door de Vuelta doen we ook hier een rondje Spanje. Maar dan met mes en vork. Vorige week belandden we in Baskenland en het is daar zo goed eten dat we er even blijven hangen. In het oude centrum van San Sebastián om precies te zijn, waar het stikt van de bars en waar op een zomerse avond rond een uur of tien tout Donostia lijkt te zijn uitgelopen om met vrienden en familie te eten en drinken.
</doc>
<doc id="1953" genre="news" gender="F">
Alberto Burri wilde een ode brengen aan het oude Gibellina
Kunst op reis Waar leefden kunstenaars? Op reis naar de plekken waar zij hun stempel drukten. Deze week Il Grande Cretto van Alberto Burri op Sicilië . Als een modernistisch fata morgana verrijst het stadje Nuova Gibellina naast de snelweg E90 die van Palermo richting het zuiden voert. Het is totaal anders dan de eeuwenoude boerendorpen uit de omgeving, met hun smalle steegjes en rustieke huizen. Hier zijn de straten en pleinen groots en weids, de kerk heeft de vorm van een immense witte bol en de toegangspoort is een reusachtige betonnen ster. Maar het is er ook surrealistisch leeg – als een decor uit een film van Alex van Warmerdam, maar dan gesitueerd in het Siciliaanse heuvelland in plaats van de Hollandse polder.
</doc>
<doc id="1954" genre="news" gender="F">
De angst voor de eigen dood is een van de eenzaamste ervaringen die bestaat
Lunchinterview Lieke Marsman (28), dichter, was na de diagnose razendsnel van haar kanker af. Zo snel, dat ze „misschien nog steeds” in shock verkeert. „De plek ten opzichte van mijn geboorte en dood is duidelijker geworden.” Lieke Marsman (28) heeft anderhalve week zeker geweten dat ze kanker had. Op een dinsdagochtend in maart kreeg ze de diagnose. Kraakbeenkanker. Achter haar rechterschouderblad zat een gezwel ter grootte van een grapefruit. De week erop werd ze geopereerd. Tumor eruit, kanker weg, probleem opgelost? Was het maar zo makkelijk. Nou is Lieke Marsman dichter, en nog een heel goede ook. Met haar debuut Wat ik mijzelf graag voorhoud uit 2010 won ze drie literaire prijzen in één klap. Nog geen half jaar na haar kortstondig ziekbed verschijnt deze week De volgende scan duurt vijf minuten . In poëzie en proza gaat ze kanker én maatschappij te lijf.
</doc>
<doc id="1955" genre="news" gender="F">
Een maand milkshakebekers en hamburgerpapiertjes verzamelen
Groen doen Elke week gidst NRC je richting een duurzaam leven. Ik kreeg een uitnodiging voor een persreis naar Honduras. Het doel was mooi (plastic verwijderen van de stranden) en de locatie ook, maar zo ver vliegen voor een paar dagen opruimen leek me vanuit milieuoogpunt averechts werken. En dus besloot ik het park bij mij om de hoek plasticvrij te maken.
</doc>
<doc id="1956" genre="news" gender="F">
Boeddha, nu ook in de kerk
Expositie In de Nieuwe Kerk in Amsterdam opent zondag een tentoonstelling over het leven van Boeddha. Er kan ook gemediteerd worden. Siddhartha Gautama werd geboren onder een boom. Dat was niet de bedoeling. Prinses Maya, zijn moeder, was op weg naar haar ouderlijk huis, om zoals de traditie het voorschreef te bevallen tussen vrouwelijke familieleden. Maar de weeën begonnen te vroeg.
</doc>
<doc id="1957" genre="news" gender="F">
Deense expert: “In Antwerpen voel je je als fietser een avonturier in het verkeer”
Hoe doet Antwerpen het tegenover andere steden in Europa op het vlak van fietsvriendelijkheid? Wat kan er beter, hoe kan het beter, en in hoeveel tijd? Mikael Colville-Andersen, die wereldwijd de infrastructuur van steden fietsvriendelijker maakt, kan het weten. Tijdens een lezing die zaterdag werd georganiseerd door de Antwerpse sp.a, liet hij zijn licht schijnen over de Scheldestad. “Ik voel me niet per se onveilig als ik in Antwerpen fiets. Maar als ik er met mijn kinderen zou fietsen, zou dat een ander verhaal zijn.” Klare taal van Mikael ­Colville-Andersen. En hij kent iets van fietsvriendelijkheid. Hij is de bedenker van de Copenhagen ­Index, dé maatstaf voor de fietsvriendelijkheid van een stad. De Deen, die in hartje van het erg fietsvriendelijke Kopenhagen woont, is gespecialiseerd in stedelijke mobiliteit en planning.
</doc>
<doc id="1958" genre="news" gender="F">
Boegbeeld slachtoffers weet zelf wat lijden is
Vorige week begon Michelle Bachelet als Hoge Commissaris voor de Mensenrechten. Dat ze zelf werd gemarteld onder het regime van Pinochet, geeft een extra dimensie aan haar benoeming. ‘Zijn uw wonden geheeld?”, vroeg de Arabische nieuwszender Al Jazeera in 2013 aan Michelle Bachelet (66), de oud-president van Chili die vorige week begon aan haar nieuwe functie als Hoge Commissaris voor de Mensenrechten bij de Verenigde Naties (OHCHR). „Het is een lang proces”, antwoordde Bachelet. „Het heeft veel pijn gedaan, maar ik heb mijn gevoelens getransformeerd. Ik heb een persoonlijke revolutie doorgemaakt en voor mij is het belangrijk om nu aan een samenleving te bouwen waarin we dealen met conflicten zodat zoiets nooit meer kan gebeuren.”
</doc>
<doc id="1959" genre="news" gender="F">
Alma (99) en Noël (98) verjaren op dezelfde dag en delen al 75 jaar lief en leed: “We pakken elkaar elke dag nog eens goed vast”
Zwevegem -  Samen naderen ze de kaap van de honderd. Noël Baert (98) en Alma Dejonckheere (99) mochten afgelopen weekend hun 75ste huwelijksjubileum vieren. En de liefde is nog altijd zeer groot. “We pakken elkaar elke dag nog eens goed vast.”  Samen naderen ze de kaap van de honderd. Noël Baert (98) en Alma Dejonckheere (99) mochten afgelopen weekend hun 75ste huwelijksjubileum vieren. En de liefde is nog altijd zeer groot. “We pakken elkaar elke dag nog eens goed vast.” Wat heel weinig koppels mogen meemaken, is het Zwevegemse koppel Noël Baert en Alma Dejonckheere wel gegund. Samen heel oud worden. Op hun 98 en 99 vierden Noël en Alma zondag hun 75ste huwelijksverjaardag. De vijfde keer al dat ze van de gemeente officiële felicitaties kregen. “Eigenlijk zijn we al meer dan tachtig jaar een koppel. Door de oorlog hebben we maar liefst zes jaar moeten wachten om te trouwen”, zei Noël.
</doc>
<doc id="1960" genre="news" gender="F">
Kindertelefoon roodgloeiend over pesten
Amsterdam - Schoolkinderen gaan nog steeds gebukt onder pesterijen door met name medescholieren. Hoewel uit de laatste overheidsmonitoring van 2016 blijkt dat er sprake is van een lichte daling in het gevoel van sociale onveiligheid, staat de Kindertelefoon nog steeds roodgloeiend.
</doc>
<doc id="1961" genre="news" gender="F">
Florence isoleert North Carolina, teller op 15 doden
De tropische storm Florence trekt een spoor van vernieling door de VS. Al minstens 17 mensen lieten het leven, zo"n 1 miljoen anderen kwamen zonder stroom te zitten. In North Caroline werden bijna 1.000 mensen geëvacueerd.  De tropische storm Florence trekt een spoor van vernieling door de VS. Al minstens 17 mensen lieten het leven, zo"n 1 miljoen anderen kwamen zonder stroom te zitten. In North Caroline werden bijna 1.000 mensen geëvacueerd. Toen Florence vrijdag de Amerikaanse staat North Carolina bereikte, was het nog een orkaan. Inmiddels is ze afgeschaald tot een tropische storm, maar de ravage houdt aan. De trage storm veroorzaakt aanhoudend overlast, de regenval stopt niet. De stad Wilmington werd dit weekend volledig afgesneden, tienduizenden huizen staan onder water, rivieren treden uit hun oevers. De dodentol is opgelopen tot zeventien slachtoffers. "Dit systeem laat recordhoeveelheden regen op ons los", zei Roy Cooper, de gouverneur van North Carolina, tijdens een persconferentie. Er wordt nog meer voorspeld. Het waterniveau in rivieren zal voorlopig blijven stijgen, aldus Cooper. De National Weather Service waarschuwde al dat de staat in twee tot drie dagen tijd voor acht maanden aan regen te verwerken zou krijgen. "De storm is nooit eerder zo gevaarlijk geweest." Grootscheepse evacuatie Meer dan 900 mensen werden geëvacueerd, 15.000 anderen verblijven in tijdelijke opvangkampen elders in de staat. De gouverneur raadt iedereen in de gevarenzone aan om zijn huis te verlaten. Ook in South Carolina neemt men intussen voorzorgen. Henry McMaster, de gouverneur van South Carolina, weet dat er geen ontkomen aan is. "De vraag zal zijn hoe hoog het water zal komen, de waarheid is dat we het niet weten." Wie geëvacueerd is, wordt met aandrang gevraagd om voorlopig niet terug te keren naar huis. Te gevaarlijk, en bovendien is de schade niet te overzien. In de getroffen regio is het één grote modderpoel. Zo"n 668.000 mensen zitten nog zonder stroom, op het hoogtepunt ging het om een miljoen Amerikanen. Noodtoestand Florence heeft al records gebroken qua regenval in wind, de regio houdt zijn hart vast. President Donald Trump heeft zaterdagmiddag de noodtoestand afgekondigd in North Carolina. Daardoor komt noodgeld beschikbaar voor getroffen delen van de staat. Trump plant deze week een bezoek aan de getroffen staten. Hij maakte alvast zijn medeleven over via Twitter en belooft voor federale financiële steun te zorgen.
</doc>
<doc id="1962" genre="news" gender="F">
Texaanse grenswachter verdacht van moord op vier prostituees
Juan David Ortiz, een agent bij de U.S. Border Patrol, wordt ervan verdacht vier prostituees gekidnapt en vermoord te hebben. Een vijfde vrouw kon ontsnappen en de hulpdiensten inlichten.  Juan David Ortiz, een agent bij de U.S. Border Patrol, wordt ervan verdacht vier prostituees gekidnapt en vermoord te hebben. Een vijfde vrouw kon ontsnappen en de hulpdiensten inlichten. Bijna twee weken duurde de dodelijke raid waarvan Juan David Ortiz de dader is, althans volgens de politie. Vier vrouwen, onder wie één transgender vrouw, werden vermoord met een handvuurwapen. Hun levenloze lichamen werden gevonden naast een autosnelweg in de richting van Mexico. Een vijfde vrouw, genaamd Erika, kon gisteren ternauwernood ontsnappen en alarmeerden de politie. De agenten troffen de gevluchte grenswachter aan in een vrachtwagen aan een tankstation in Laredo, zo’n 250 kilometer ten zuidwesten van San Antonio, en konden hem zonder geweld arresteren. De man is getrouwd en heeft kinderen. Witte vierdeurs Dodge-truck Meester Isidro Alaniz, de advocaat van de staat, bevestigde dat Ortiz de vermoedelijke moordenaar is van twee Amerikaanse vrouwen en twee buitenlandse vrouwen, van wie de nationaliteit onbekend is. Allemaal waren ze sekswerkers, aldus de advocaat in . De moorden gebeurden volgens hem allemaal buiten Ortiz’ werkuren, in zijn eigen witte vierdeurs Dodge-truck. De 35-jarige Ortiz wordt aangeklaagd voor meervoudige ontvoering en moord. Verwacht wordt dat de getuigenis van Erika doorslaggevend wordt. Volgens de openbare aanklager is duidelijk een seriemoordenaar aan het werk geweest. Volgens verschillende Amerikaanse media heeft de man intussen bekend dat hij de vier vrouwen vermoord heeft tussen 3 en 15 september. ‘Het is tragisch’, aldus nog meester Alaniz. ‘Dit geeft zo’n fout beeld van de Border Patrol. Ze verrichten belangrijk werk, zijn superprofessioneel en beschermen onze grenzen uitstekend.’ Ortiz is evenwel de tweede Texaanse grenswachter dit jaar die beschuldigd wordt van moord.
</doc>
<doc id="1963" genre="news" gender="F">
Hof Guatemala: corruptiebestrijder Vélasquez mag terugkeren
President Jimmy Morales liet vorige maand weten dat de hoofdaanklager van het anticorruptieorgaan van de VN niet meer welkom is in zijn land. De hoofdaanklager van het anticorruptieorgaan van de Verenigde Naties (VN) mag terugkeren naar Guatemala. Dat heeft het Guatemalteekse constitutionele hof zondag unaniem besloten, meldt persbureau AP. President Jimmy Morales gaf eerder deze maand de opdracht om Iván Velásquez de toegang tot het land te ontzeggen. De regering-Morales probeert al langer de VN-commissie het werk onmogelijk te maken.
</doc>
<doc id="1964" genre="news" gender="F">
Leuvenaar herbeleeft ‘Bloednacht’ van 1902
Leuven - Ivo de Keyser loodste zondag een groep wandelaars langs het dodelijke parcours van een eeuw geleden. “Op 14 oktober trekken we met z’n allen naar de stembus, maar veel mensen zijn vergeten dat enkelvoudig stemrecht een groot voorrecht is waar onze voorouders massaal voor gevochten hebben. Met name in Leuven mondde die manifestaties uit in een bloedbad”, vertelt Ivo De Keyser, gids van de erg verhalende wandeling. ‘Bloednacht’ is een dramatisch begrip geworden in Leuven. Begin 1902 eindigde een dagenlange nationale staking voor het algemeen enkelvoudig stemrecht (één man één stem) abrupt toen de burgerwacht in Leuven met scherp schoot en er zes doden en tientallen gewonden vielen. “Het is van kapitaal belang dat we deze zwarte bladzijde uit de Leuvense geschiedenis geregeld uit de doeken blijven doen. Deze wandeling was in die zin alvast een succes”, besluit de Keyser.
</doc>
<doc id="1965" genre="news" gender="F">
Kan ik mijn pensioensparen opnemen en daarna nog verder sparen?
Voor contracten die geopend werden voor de leeftijd 55 jaar wordt de eindbelasting ingehouden op de 60ste verjaardag van de spaarder.
</doc>
<doc id="1966" genre="news" gender="F">
De wensenlijstjes voor Prinsjesdag
De Haagse Stemming Vandaag is het Prinsjescabaret met Pieter Derks en Dolf Jansen. Goedemorgen! Wie presenteert zich als het beste Rutte-alternatief? Het koffertje heeft traditiegetrouw weinig geheimen meer. En de wensenlijstjes en hoedjes voor Prinsjesdag.
</doc>
<doc id="1967" genre="news" gender="F">
Middelbare scholieren worden minder gepest
In totaal worden nog bijna 200.000 kinderen gepest. Op de basisscholen bleef het percentage gepeste kinderen gelijk. Het aantal kinderen op de middelbare school dat gepest wordt is afgenomen. Dat maakt minister Arie Slob (Onderwijs en Media, CU) maandag bekend tijdens de aftrap van de overheidscampagne Week tegen Pesten . In het primair onderwijs komt pesten nog evenveel voor als bij de vorige meting.
</doc>
<doc id="1968" genre="news" gender="F">
Recordaantal vrouwen dingt naar zetel bij ‘midterms’
Congresverkiezingen VS  Opmerkelijk veel vrouwen stelden zich kandidaat voor politieke functies. Vooral bij de Democraten wonnen ze ook de voorverkiezingen. Ze voerden hoogzwanger campagne. In hun campagnespotjes verkondigden ze hun standpunten terwijl ze hun baby de borst gaven of terwijl ze mascara opdeden voor de spiegel.
</doc>
<doc id="1969" genre="news" gender="F">
‘Je wilt niet dat je kind Wadvisser wordt’
Barbara Rodenburg (49) vond de liefde van haar leven op het Wad, toen hij voor haar ogen zestig kilo vis uit de zee trok. Samen vissen ze ambachtelijk, op bijna prehistorische wijze. Maar voor hoe lang nog? „Ze zijn ons gewoon vergeten.” Barbara Rodenburg (Voorburg, 1969) was adviseur voordat ze in 2008 fulltime visser werd, met haar man Jan Geertsema (Anloo, 1970). Hij studeerde Milieukunde maar brak zijn studie af om visser te worden.
</doc>
<doc id="1970" genre="news" gender="F">
Wooncontainers voor daklozen in Gent: beloofd maar plots onzeker
Gent - Om de wachtlijsten voor een sociale woning snel korter te maken, beloofde Gent om dit jaar nog containerwoningen te bouwen. Maar door het stevige prijskaartje lopen de plannen vertraging op. Dat zou dit najaar gebeuren op gronden van het stadsontwikkelingbedrijf Sogent. Maar de plannen lopen vertraging op. “Het hele project zal zo'n 700.000 à 900.000 euro kosten”, zegt Hilde Reynvoet, voorzitter van de Tasforce Wonen, die op zoek gaat naar huisvesting voor kwetsbare Gentenaars. “Zo'n beslissing kan op het einde van de legislatuur niet meer worden genomen. Bovendien moeten de containerwoningen verplaatsbaar zijn en dat maakt het iets duurder." "Het dossier wordt binnen de Taskforce Wonen voort voorbereid door een tiental mensen uit de Stad, het middenveld en de privé. Tegen de verkiezingen moet een plan van aanpak klaarliggen. Uiteindelijk beslist het nieuwe bestuur of het ook daadwerkelijk met het plan doorgaat. Daarna kan het een half jaar tot een jaar duren vooraleer de wooncontainers er ook effectief komen." "Neen. Volgens het huidige plan zullen ze gebouwd worden voor 1 à 2 personen. ." "Dat weten we nog niet. Verschillende terreinen komen in aanmerking." "Tegen eind dit jaar zullen we tussen zestig en tachtig woningen bijgecreëerd hebben. Het gaat om panden van de universiteit, Hogent, de Stad en de sociale huisvestingsmaatschappijen. Huizen die wachten op een structurele renovatie, maar die we met beperkte middelen kunnen opknappen voor een tijdelijk verblijf. In totaal hebben we meer dan honderd panden aangeboden gekregen maar velen waren niet kwalitatief genoeg. Per woning willen we maximum 2.500 euro uitgeven aan herstellingswerken. Het heeft geen zin om 10.000 euro aan renovaties te betalen om er mensen voor één jaar in te laten wonen." "Het gaat een stuk trager dan gehoopt. Het dossier zit nu bij Sogent. Een groot deel van de panden is er heel slecht aan toe en zal op korte termijn moeten worden gesloopt. Vermoedelijk zullen we in een tweetal panden gezinnen tijdelijk kunnen huisvesten. Daar komen dan nieuwe woningen die we, als het kan, graag zelf verhuren. De te renoveren panden zouden we graag verhuren, terwijl we vroeger eerder dachten aan verkoop. Maar de taskforce heeft aan het licht gebracht dat de huurmarkt extra steun nodig heeft. "Voor al die gezinnen, 37 in totaal, hebben we een oplossing gevonden. Sommigen kunnen terecht in een sociale woning, anderen verhuizen naar de rand van Gent. Eén gezin mag in de buurt blijven wonen tot 2020 maar is intussen ook al ingeschreven bij de sociale huurbond. Geen enkel gezin is op straat beland." "Ja. Hier en daar zijn er moeilijkheden van technische aard, maar dat hadden we voorzien. De samenwerking tussen Stad, middenveld en privé verloopt vlot. Er zijn echt deuren opengegaan. Zo denken we eraan om daklozen op tijdelijke invullingen zoals de Meibloemsite in te schakelen als conciërge. Zo geven we die persoon niet alleen onderdak maar kan die zich ook zinvol bezighouden. Door te Taskforce Wonen groeien welzijn en wonen veel dichter naar elkaar toe. Maar we kunnen op een half jaar tijd geen wonderen verrichten natuurlijk." "We willen ons werk graag verderzetten, ook na de verkiezingen. Wie er ook aan de macht komt. Het is duidelijk dat de wooncrisis nog jaren zal aanslepen."    "
</doc>
<doc id="1971" genre="news" gender="F">
Live muziek geeft sfeer aan Introdans
Dans Bij de Introdansvoorstelling Moderne Meisjes speelt Het Gelders Orkest. De extra kleur en sfeer is onmiskenbaar, net als de kick die de dansers krijgen van live muziek. Moderne Meisjes door Introdans. Gezien: 14/9, Arnhem. Tournee t/m 25/1/2019. Inl: introdans.nl
</doc>
<doc id="1972" genre="news" gender="F">
Waar of niet? Griet is een zusje van tarbot
Topchefs Geert Van Hecke en Peter Goossens counteren afwisselend de clichés van het koken. Deze week Peter Goossens.  Topchefs Geert Van Hecke en Peter Goossens counteren afwisselend de clichés van het koken. Deze week Peter Goossens. “Waar. Griet is ook een platvis waarvan de beide ogen op de linkerkant staan. Hij is wel prijsvriendelijker, maar alle tarbot-recepten kunnen ook met griet. Vanaf nu tot februari is hij op zijn best. Omdat hij visjes en garnalen eet, heeft zijn stevige vlees een fijne smaak. Griet moet je eerst ontschubben – dit gaat het makkelijkst met de achterkant van een mes – als je hem in zijn geheel bakt.
</doc>
<doc id="1973" genre="news" gender="F">
Annelies maakt de mooiste feestboeketten met bloemen uit eigen tuin
Rozen staan voor liefde, lelies voor zuiverheid. Maar rozen noch ­lelies groeien in de pluktuin van ­floriste ­Annelies Vansant (29) in Geel. “Waarom niet eens iets originelers, ­zoals frambozenblad, distel of chocolade­cosmos gebruiken bij een huwelijk”, zegt Annelies. “Een gedroogde distelbloem staat best stoer als corsage bij de bruidegom.” Een koolwitje fladdert, een bij zoemt en de tuinschaar zegt knip. Een robijnrode zinnia valt in de zachte handen van Annelies, waar al wat roomkleurige floxen met lila harten liggen. “Boeketten met veldbloemen en wilde bloemen zijn heel hip vandaag”, zegt ze. “Maar ik werk het liefst met tuinbloemen. Omdat de kleuren die ik mooi vind niet altijd bij bloemenkwekers te krijgen zijn, zaai ik ze zelf in mijn eigen pluktuin. Zo staan hier cherry caramel floxen, waarvan de zaadjes uit Amerika komen.
</doc>
<doc id="1974" genre="news" gender="F">
Wilt u uw tuin (her)aanleggen? Let op deze 10 veelgemaakte fouten
Een tuin aanleggen is een heel karwei en u moet aan veel aspecten denken. De grootste blunder? Zomaar zonder plan of visie te werk gaan. Dan eens hier en dan eens daar wat aan te passen. Vaak komt u dan op een samenraapsel uit van alles en niets. Neem de tijd om stil te staan bij hoe uw tuin eruit mag zien. We sommen hier alvast tien veelgemaakte fouten op, om te voorkomen dat u ze ook maakt. Een gewaarschuwd mens… Voor velen kan het ene niet zonder het andere: een tuin en een gazon. Vergeet dat. Zeker in een kleinere tuin is het soms zinvol om dat gazon te vergeten. Een grasveld van tien vierkante meter is sowieso al moeilijker om te onderhouden. Veel kantjes, moeilijk maaien… Er zijn heel wat alternatieven voor gras zoals superlage bodembedekkers. Denk aan Roomse kamille, tijm of stekelnootje, die ook allemaal (licht) beloopbaar zijn.
</doc>
<doc id="1975" genre="news" gender="F">
Communicatiesysteem voor hulpdiensten C2000 opnieuw uitgesteld
Het nieuwe spraaknetwerk voor hulpdiensten is opnieuw uitgesteld, nu door ‘tegenvallende resultaten in de testfase’, zo stelt minister Grapperhaus. De vernieuwing van het communicatiesysteem voor hulp- en veiligheidsdiensten C2000 is opnieuw vertraagd. Dat schrijft minister Ferdinand Grapperhaus (Justitie en Veiligheid, CDA) maandag in een brief aan de Tweede Kamer. De lancering van het nieuwe netwerk werd al vaker verschoven.
</doc>
<doc id="1976" genre="news" gender="F">
Farmaceuten nemen zich voor ‘maximaal’ transparant te worden
Gedragscode De farmaceutische industrie wordt al jaren bekritiseerd vanwege de torenhoge medicijnprijzen. 44 bedrijven beloven transparanter te worden. Farmaceutische bedrijven beloven transparanter en meer “maatschappelijk verantwoord” te gaan werken. Dit bevestigt de Vereniging Innovatieve Geneesmiddelen (VIG) na berichtgeving in de Volkskrant. 44 bedrijven die bij de brancheorganisatie zijn aangesloten willen een code opstellen die moet dienen als “moreel kompas”.
</doc>
<doc id="1977" genre="news" gender="F">
Kritiek op de heerser in Saoedi-Arabië?  De doodstraf!
In Saoedi-Arabië worden doodstraffen geëist tegen critici. Een van hen is Salman al-Awda, las Carolien Roelants . Wie is hij? De Saoedische geestelijke Salman al-Awda . Foto Youtube
</doc>
<doc id="1978" genre="news" gender="F">
Keurmerk moet verbod op paardrijden voorkomen
AMSTERDAM - De paardensector heeft afgelopen weekend een nieuw keurmerk gelanceerd om te voorkomen dat het paardrijden in Nederland verboden gaat worden. De sector wacht niet af tot de Tweede Kamercommissie voor landbouw, natuur en voedselkwaliteit binnenkort bijeenkomt voor duidelijke richtlijnen. Terwijl de Penny-meisjes ’oh’ en ’ah’ gillen bij het zien van paarden op Horse Event in de Expo-hallen van Vijfhuizen, wordt op het gelijktijdig georganiseerde ondernemerscongres serieus zakengedaan. De paardensector staat onder druk. Met de Partij voor de Dieren ligt de paardenwereld, die in Nederland goed is voor een economisch belang van ruim 1,5 miljard euro, onder een vergrootglas. De partij maakt zich zorgen om het welzijn van paarden op maneges en pensionstallen. Er gaan zelfs geluiden op om het rijden op paarden te verbieden. Reeds in 2012 werd op verzoek van de sector en overheid uitgezocht hoe het houden van paarden beter kan. Tot teleurstelling van veel ondernemers waren de uitkomsten van deze Welzijnsmonitor wetenschappelijk goed onderbouwd, maar moeilijk in praktijk te brengen. Het keurmerk dat in 2015 het levenslicht zag, was lastig te implementeren voor paardenbedrijven. Onder leiding van professor Marianne Sloet van de Utrechtse faculteit Diergeneeskunde heeft de Commissie van deskundigen van de Stichting Welzijn Paard het hernieuwde Keurmerk Paard en Welzijn (KPW) aan een tweede leven geholpen. De insteek is nu puur praktisch. Sloet: „We hebben hier op Horse Event uitgelegd dat er duidelijke richtlijnen komen over wat een paard nodig heeft aan beweging, stalling en voeding. En hoe je als ondernemer het welzijn van paarden in jouw stal kunt verbeteren, of ze nou van jou zijn of van een klant. Meer dan de helft van de zeshonderd ondernemers stond op om te tonen dat zij hiermee aan de slag willen gaan.” Een handvol ervaren paardendierenartsen, zonder belangen in de praktijk, gaan paardenbedrijven hoogstpersoonlijk keuren. Sloet: „Zij bekijken de paarden op stal, buiten en tijdens het lopen om zo een goed beeld te krijgen. De eisen staan vast: een paard mag niet langer dan zes uur zonder eten, moet een voldoende grote stal hebben, moet naast zijn gewone werk minimaal een half uur per dag vrij bewegen en altijd andere paarden kunnen zien. Paarden zijn immers kuddedieren. Natuurlijk zijn er uitzonderingen. Een paard met een ernstig peesprobleem moet boxrust hebben. Als een keuze goed te onderbouwen valt, is dat prima.” Begin 2019 moeten de eerste tien bedrijven een keurmerk hebben. Alle in de Sectorraad Paarden zittende organisaties hebben hun medewerking toegezegd. Sloet: „Dit keurmerk wordt breed gedragen. We hopen, mede door de politieke aandacht voor welzijn, dat zoveel mogelijk ondernemers erover nadenken mee te doen.” Sloet benadrukt dat het KPW een keurmerk is dat zich richt op huisvesting, voeding, gezondheid en gedrag op stal of in de wei. „Kijk, wij weten al veel over het houden van paarden, maar er is nog veel wetenschappelijke onderzoek mogelijk naar bijvoorbeeld het rijden van paarden. Het kan dus zijn dat de eisen van het keurmerk in de toekomst verder ontwikkelen. Voorop staat het welzijn van onze paarden.”
</doc>
<doc id="1979" genre="news" gender="F">
Russische Defensie: BUK-raket die MH17 neerschoot kwam uit Oekraïne
Volgens Rusland kan uit de serienummers worden herleid dat de raketten Oekraïens zijn. Volgens internationaal onderzoek is de raket afkomstig uit Rusland. Het Russische ministerie van Defensie zegt nieuwe informatie te hebben over het neerschieten van vlucht MH17, die Rusland vrijwaart van betrokkenheid. Tijdens een persconferentie maandag presenteerde Moskou ‘bewijs’ dat de Boekraket, waarmee het vliegtuig uit de lucht werd geschoten, afkomstig is uit Oekraïne.
</doc>
<doc id="1980" genre="news" gender="F">
Birgit Donker wordt directeur Nederlands Fotomuseum
Donker wil dat het instituut zich meer gaat profileren als een Nederlands museum. ‘Iedere expositie moet een link met Nederland hebben.’ Birgit Donker wordt de nieuwe directeur van het Nederlands Fotomuseum, meldt het instituut maandag . Ze volgt Ruud Visschedijk op, die in juni zijn vertrek aankondigde. De afgelopen jaren was Donker, voormalig hoofdredacteur van NRC Handelsblad , actief als directeur van het Mondriaan Fonds. Ze zal half november aan de slag gaan bij het fotomuseum.
</doc>
<doc id="1981" genre="news" gender="F">
Loksbergen Kermis
Loksbergen Naar jaarlijkse traditie trokken de juffen en de leden van ouderraad De Regenboog ook dit jaar met de kleuters en de hele lagere school naar de kermis. Na enkele ritjes op de draaimolen of in de botsauto's konden alle kindjes en ook de juffen genieten van een heerlijke kermisfriet. Dankzij Jeugdhuis 't Leerke, die tafels en stoelen hadden klaargezet voor de komst van de allerkleinsten, konden de kinderen in alle rust, en vooral in de schaduw, genieten op het kermisterras van hun frietje. De ouderraad hoopt dit nog vele jaren aan de kinderen te kunnen aanbieden.
</doc>
<doc id="1982" genre="news" gender="F">
K.F. en Drumband Sint Cecilia Kanne houden concertnamiddag
Kanne Met buiten zomerse temperaturen, liep de zaal al van in het begin goed vol om de Drumband Sint Cecilia Kanne aan het werk te zien. Zij brachten gekende werken en ook enkele nieuwe. Na de drumband was het de beurt aan Fanfare St. Blasius Cadier & Keer om daarna het dirigeerstokje door te geven aan de dirigent van de Koninklijke Fanfare Sint Cecilia Kanne. De Koninklijke Harmonie Salvia Heers mocht dit mooie concert afsluiten. Het was een gezellige namiddag en heel aangenaam om naar te luisteren.
</doc>
<doc id="1983" genre="news" gender="F">
Scherp oog voor de schoonheid van ons land
Fototentoonstelling Voor Cas Oorthuys hoefden foto’s geen kunst te zijn. Toch had hij een geweldig oog voor schoonheid. Sommige van zijn foto’s zijn nu Nederlandse klassiekers. Dit is Cas. Vintage fotografie van Cas Oorthuys . T/m 13/1 in het Nederlands Fotomuseum Rotterdam.
</doc>
<doc id="1984" genre="news" gender="F">
Is het gevaarlijk als de bliksem in een vliegtuig slaat?
Wekelijks zoekt de redactie wetenschap het antwoord op een veelgestelde vraag. Deze week: Wat gebeurt er als een bliksemflits een vliegend vliegtuig raakt? Ook een vraag? durftevragen@nrc.nl
</doc>
<doc id="1985" genre="news" gender="F">
Residentie Boneput vervult hartenwens van Lena met heerlijke boottocht
Je kan ons project vergelijken met 'make-a-wish'. Lena Huskens koos ervoor om het liefst van al nog eens met de boot te varen. Collega Dorien Vacca kwam met het toffe idee om de Paep van Meinecom te reserveren voor onze bewoners. Zij hebben een mooie rolstoeltoegankelijke boot en hadden voor ons een heerlijke lunch voorzien. Lena werd door collega's en bemanning in een erehaag begroet waarbij de kapitein haar officieel welkom heette op zijn boot. We zijn erg fier op dit toffe project!
</doc>
<doc id="1986" genre="news" gender="F">
Onbekende naaldenprikker begaat ‘commercieel terrorisme’ in Australië
De afgelopen dagen ontdekten Australiërs scherpe naalden in hun aardbeien. De autoriteiten tasten in het duister wie er achter kan zitten. Australische consumenten en fruittelers zijn in de ban van een speldenprikker: de afgelopen dagen bleken scherpe naalden in aardbeien te zijn ‘verstopt’. Maandag maakte de politie bekend dat het gezondheidsrisico zich uitbreidt. Een man in West-Australië en een meisje in Zuid-Astralië hadden het afgelopen weekend naalden gevonden in bakjes aardbeien, volgens persbureau Reuters.
</doc>
<doc id="1987" genre="news" gender="F">
‘Kabinet is met klimaatbeleid linea recta op weg naar klimaatdoelen van Parijs’
Dat zei minister Eric Wiebes eerder deze maand tegen leden van de Tweede Kamer. Binnenkort beginnen de onderhandelingen weer voor een Nederlands klimaatakkoord. Toen minister Eric Wiebes (Economische Zaken en Klimaat, VVD) laatst met de Tweede Kamer debatteerde, zei hij iets fundamenteels over dat klimaat. De minister beweerde, stelliger dan het kabinet voorheen deed, dat de klimaatdoelen van de regering voldoen aan het mondiale VN-klimaatakkoord van Parijs.
</doc>
<doc id="1988" genre="news" gender="F">
“Spijtig dat ‘de meerderheid breken’ ook al een programmapunt wordt”
Nergens anders in Vlaanderen dan in het kieskanton Zandhoven scoorde N-VA bij de afgelopen verkiezingen zo sterk. Alleen in de gemeente Zandhoven zelf hield het CD&V-bastion stand. Burgemeester Luc Van Hove wil zijn absolute meerderheid zelfs nog vergroten. In het kieskanton Zandhoven (Zandhoven, Ranst, Schilde, Wijnegem, Wommelgem en Zoersel) grepen na 2012 allemaal N-VA-burgemeesters de macht, met uitzondering van Ranst (coalitie Open Vld-CD&V met liberale burgemeester) en Zandhoven (CD&V). Al sinds de fusie in 1977 bestuurt een CD&V-meerderheid de gemeente. Maar N-VA knabbelt aan de poten van de troon. CD&V lijkt zegezeker en heeft goede hoop om de absolute meerderheid in Zandhoven nog uit te bouwen.
</doc>
<doc id="1989" genre="news" gender="F">
Guapa laat Miss België paraderen onder plafondschilderij van Heilige Geest
Om haar vijfde verjaardag te vieren, organiseerde boetiek Guapa een modeshow in de kapel van het administratief centrum in Sint-Antonius (Zoersel). Het was de eerste keer dat een catwalk werd opgebouwd in de ontwijde kapel van het Bethaniënhuis. De kapel is sinds 2007 een feestlocatie in eigendom van de gemeente Zoersel. Vroeger was het de kapel van het klooster van het Bethaniënhuis, waar ook de bewoners van het psychiatrisch centrum en omwonenden naar de mis konden. Boetiek Guapa liet nu Miss België Angeline Flor Pua, Ellen Petri en tal van andere modellen op de catwalk paraderen onder de plafondschilderingen van de Heilige Geest, in het gefilterd licht van de glasramen met religieuze taferelen.
</doc>
<doc id="1990" genre="news" gender="F">
De mooiste wijnen, alles viel op z’n plek – en toen dat bericht
Journalist en recensent Petra Possel test wekelijks een restaurant in en om Amsterdam. Door een tragische speling van het lot krijgt deze restaurantrecensie een onvermoede wending. Vorige week schoven we aan bij het recent verbouwde en gemoderniseerde Bridges in The Grand Hotel aan de Oudezijds Voorburgwal. Een plek waar wij met weemoed aan terugdenken, het had in de jaren negentig grandeur én een befaamd restaurant, Café Roux: chic, warm, klassiek Frans, er was een trolley met lekkere kazen, een speciaal kastje met digestives en topsommelier Noël Vanwittenbergh (nu Ciel Bleu) zoefde door de zaak om ons de mooiste wijnen te schenken. Maar tijden veranderen en we snapten ook wel dat het niet meer zo kon: golden oldie Café Roux transformeerde naar Bridges, een restaurant dat onder de jeugdige leiding van Joris Bijdendijk (nu Rijks) in no time een Michelinster veroverde.
</doc>
<doc id="1991" genre="news" gender="F">
Waarom koopkrachtcijfers weinig zeggen over jouw koopkracht
Morgen is het weer zover, dan is het Prinsjesdag. Op de derde dinsdag van september presenteert het kabinet de Rijksbegroting voor het komende jaar, beter bekend als de Miljoenennota. Het is een dag vol tradities, hoedjes en economische termen als koopkracht. Een officieuze traditie in de aanloop naar deze dag werd ook dit jaar niet overgeslagen. Enkele stukken lekten al uit. Zo werd vorige week bekend dat de Nederlandse bevolking komend jaar op een koopkrachtstijging van 1,5 procent kan rekenen. Maar let op: die 1,5 procent is een mediaan. Dat betekent dat voor de helft van de Nederlanders de koopkracht met een lager percentage stijgt, en voor sommigen zelfs daalt. Dit soort nieuws over koopkracht maakt altijd veel los bij politici. "Eerst zien, dan geloven" en "wat heb je aan een paar tientjes" zijn twee van de reacties van de oppositiepartijen. Maar de coalitiepartijen zijn wel blij met de stijging. Voor hen is dit het bewijs dat hun beleid - financieel gezien - positief uitpakt voor de meeste mensen. Maar voor veel Nederlanders blijft het vaag wat die koopkracht nou eigenlijk is en wat zo'n stijging voor hun eigen portemonnee betekent. En dat terwijl politici er hele dagen over kunnen praten. Wat betekenen die koopkrachtcijfers uit de Miljoenennota nou eigenlijk voor jou? Koopkracht is het deel van je inkomen dat je aan bijvoorbeeld boodschappen, huur of vakantie kan besteden. Dat wordt ook wel het vrij besteedbare inkomen genoemd. Hoe hoger de koopkrachtstijging, hoe meer je dus kan uitgeven. Bij het berekenen van het koopkrachtcijfer houdt het Centraal Planbureau (CPB) rekening met stijgingen van verplichte uitgaven, zoals de premie van je zorgverzekering en inflatie. Daarom geeft zo'n berekening een beeld van de effecten van voorgenomen beleidsveranderingen van de regering. Maar dat is alleen als er niets significants gebeurt in iemands persoonlijke leven. "Zogenoemde life events hebben voor veel mensen veel meer invloed op de koopkracht dan beleidsveranderingen", zegt Peter Hein van Mulligen, hoofdeconoom bij het Centraal Bureau voor de Statistiek (CBS). Koopkracht hangt - naast de algemene economische ontwikkelingen - dus heel erg af van je persoonlijke situatie. Dat verklaart waarom de ene Nederlander er het komende jaar flink op vooruit kan gaan, terwijl de ander juist veel koopkracht moet inleveren. "Als je jong bent, maak je bijvoorbeeld veel meer kans op een promotie dan als je ouder bent", zegt Van Mulligen. "En als je kinderen krijgt, lever je ook vaak koopkracht in. Ouders gaan namelijk vaak minder werken." Stel je dus voor dat je dit jaar een nieuwe baan krijgt, dan ga je er in koopkracht veel meer op vooruit dan de gemiddelde 1,5 procent. Andersom geldt hetzelfde: verlies je dit jaar je baan, of werk je veel minder uren, dan ga je er in het komende jaar op achteruit. Van Mulligen zegt dat je als individu eigenlijk niet zoveel hebt aan de berekeningen van het CPB. Ook heeft het overheidsbeleid volgens hem relatief weinig invloed op je koopkracht. "Natuurlijk is het vervelend als de zorgpremie omhoog gaat, maar de loop van je carrière heeft veel meer invloed op wat je onder de streep kan uitgeven." Voor gepensioneerden kunnen de berekeningen van het CPB wel relevant zijn. "Omdat er in de situatie van gepensioneerden vaak weinig verandert", zegt Van Mulligen. "Zij zijn voor hun koopkracht, het vrij besteedbare inkomen, veel afhankelijker van het overheidsbeleid dan werkenden." De koopkrachtberekeningen zijn dus uiteindelijk vooral belangrijk voor het kabinet zelf. "Zo kan de regering kijken wat de algemene effecten zijn van hun voorgenomen beleid voor de verschillende inkomensgroepen", zegt koopkrachtspecialist Patrick Koot van het CPB. "Als ze dan niet tevreden zijn, kunnen ze hun beleid in augustus nog aanpassen." Oftewel, als de berekeningen niet positief genoeg uitpakken, kan de regering nog snel veranderingen doorvoeren in de aanloop naar Prinsjesdag. Volgens Koot is het overigens logisch dat er in de berekeningen geen rekening wordt gehouden met zogenoemde life events . "De overheid heeft immers geen invloed op of mensen trouwen, scheiden of promotie maken."
</doc>
<doc id="1992" genre="news" gender="F">
Wie wil er boekhandelaar voor een week zijn?
Boekendorp In het zuidwesten van Schotland redden boeken een dorp van de ondergang. Uit de hele wereld komen mensen om gedurende een week boekhandelaar te zijn. Een half uur rijden we nu al over de glooiende heuvels in zuidwest Schotland, en al die tijd hebben we geen mens gezien. Wel een kudde schapen die het smalle weggetje blokkeert. Net als op de ansichtkaart die we de vorige dag hadden gekocht; Rush hour in Scotland , stond er onder de schapen geschreven. Dan rijden we het dorpsplein van Wigtown op en zien vijf boekhandels.
</doc>
<doc id="1993" genre="news" gender="F">
Verwarde man mishandelt moeder en dochter in woning
Den Haag - De Haagse Linda en haar 16-jarige dochter beleefden afgelopen nacht een levensechte nachtmerrie. Ze werden bruut uit hun slaap gewekt door een zeer verwarde man die met fors geweld hun huis was binnengedrongen. De man mishandelde Linda en haar dochter en liet, nadat beiden wisten te ontsnappen, letterlijk niets heel van de woning.
</doc>
<doc id="1994" genre="news" gender="F">
Zaanse oplossing lerarentekort in strijd met de wet
Zaandam - Basisscholen in de Zaanstreek gaan nog voor de herfstvakantie over op een vierdaagse schoolweek vanwege het lerarentekort en de lege invalpools. „Dat betekent dat we lesstof zullen moeten schrappen en dat kinderen opdrachten thuis moeten maken in plaats van op school”, erkent bestuurslid Rien Spies van de scholenkoepel Agora waaronder 25 scholen en 7000 leerlingen vallen.
</doc>
<doc id="1995" genre="news" gender="F">
De zes problemen die niet aan bod komen op Prinsjesdag
Thema’s Welke thema’s ontbreken in het debat over de Miljoenennota? Wetenschappers over de zes belangrijkste vraagstukken die in de stortvloed aan plannen worden vergeten. Zullen de plannen die op Prinsjesdag worden gepresenteerd de ‘Kim Putters-toets’ doorstaan? Putters, directeur van het Sociaal en Cultureel Planbureau, mocht tijdens de kabinetsformatie een paar keer langskomen om te vertellen over de groeiende ongelijkheid in de Nederlandse samenleving. ChristenUnie-leider Gert-Jan Segers zei later dat alle bewindslieden op hun ideeën de ‘Kim Putters-toets’ zouden moeten toepassen. Ze zouden zich moeten afvragen: „Verkleint dit de kloven die ons verdelen?”
</doc>
<doc id="1996" genre="news" gender="F">
Kijken naar de rijken
Fotografie Lauren Greenfield toont in Den Haag de wereld van de rich and famous – en de mensen die daar vurig naar verlangen. Lauren Greenfield (VS, 1966) maakte verschillende bekroonde fotoboeken en documentaires , onder andere over de schoonheidscultus en het zelfbeeld van meisjes en vrouwen.
</doc>
<doc id="1997" genre="news" gender="F">
Werken Kroonstraat: “Bewoners zijn de dupe van  politiek spel van districtsbestuur”
De langverwachte werken in de Kroonstraat, waarbij in een eerste fase het stuk tussen de Plantin en Moretuslei en de Van Daelstraat wordt aangepakt, starten volgende maandag. N-VA Borgerhout verwijt het districtsbestuur de straat niet volgens de goedgekeurde plannen opnieuw aan te leggen. De heraanleg van de Kroonstraat moet het comfort en de veiligheid van de fietsers en voetgangers verbeteren. De parkeerstrook wisselt van kant om het veiliger te maken om tegen de richting in te fietsen. Er komen verder overal bomen en groenslingers en de voetpaden worden breder. De werken omvatten drie fasen: van de Plantin en Moretuslei tot aan de Van Daelstraat. Van de Van Daelstraat tot aan de Van Leentstraat en van aan de Van Leentstraat tot aan de Turnhoutsebaan.
</doc>
<doc id="1998" genre="news" gender="F">
Café en dorpscinema Rex verkocht: “Wij hebben vaders wens zo lang mogelijk volgehouden”
Wie nog een pintje wil drinken, moet tegenwoordig goed zoeken. Meer en meer dorpscafés sluiten. In Zandhoven is café Ciné Rex verkocht. De kroeg blijft wel nog enkele maanden open. In Halle sluit café Hallywood en De Schuur in Oelegem ging ook net dicht. Zandhoven bloedt een beetje dood. Café Sport in Zandhoven en café De Lelie in Pulle zijn dicht. Er worden overnemers gezocht, maar blijkbaar lukt dat niet zo vlot. Het gebouw van Ciné Rex op de Liersebaan in hartje Zandhoven, een bruin café inclusief dorpscinema met antieke projector, is verkocht. Afgelopen weekend korfde de duivenbond er de laatste keer in. De duivenliefhebbers nemen hun toevlucht naar Zoersel.
</doc>
<doc id="1999" genre="news" gender="F">
Lokeren kan weer verkiezingsfeesten
De Oost-Vlaamse stad is een blauw-oranje bolwerk: beide partijen haalden traditioneel veel stemmen en stappen graag samen in een coalitie. Met 20 van de 33 zitjes heeft de rooms-blauwe coalitie een comfortabele meerderheid in de gemeenteraad. Open VLD trekt sinds 1994 de hoogste kaart – daarvoor deelde CD&V de lakens uit. De liberalen bezetten in het huidige college maar liefst zeven van de negen posten (inclusief de burgemeester), CD&V kreeg er twee. Groen en SP.A trekken, net zoals in 2006 en 2012, samen naar de kiezer. N-VA probeert het alleen, en zat bij de vorige verkiezingen CD&V op hielen: ze haalde 18,29 procent (terwijl CD&V afklokte op 19,38 procent) en snoepte zo ongeveer 5 procent af van de christendemocraten. Dat zorgde ervoor dat zowel CD&V als N-VA zes zitjes verdiende in de gemeenteraad. In theorie althans, want N-VA Lokeren werd de voorbije termijn geplaagd door interne twisten. Toppunt was de opvallende stoelendans van Marc Beuseling en Debora Schelfhout, die uiteindelijk overstapten naar Groen. Een N-VA’er vertrok naar Spanje en zijn plaatsvervanger stapte pardoes over naar Open VLD. Dat is drie jaar geleden en de voorzitter van N-VA Lokeren laat weten dat de verse ploeg te popelen staat om te bewijzen dat het deze legislatuur anders en beter kan. Over het algemeen lijken de Lokeraars tevreden met hun stadsbestuur. Burgemeester Filip Anthuenis (Open VLD) lijkt een populaire burgervader. De liberale resultaten waren de voorbije verkiezingen opvallend stabiel: zowel in 2006 als in 2012 haalden zij 37 procent van de stemmen. Het bestuur zette voornamelijk in op een opwaardering van de binnenstad en zorgde onder meer voor een make-over van de muziekacademie. Daarnaast looft zelfs de oppositie de energie die het stadsbestuur besteedt aan de toeristische aantrekkelijkheid van de Durme. 88 procent van de inwoners zei in 2017 graag in Lokeren te wonen. Toch klinkt ook gemor: vooral de vele verkavelingen kunnen op kritiek van burgers en oppositie rekenen. Nieuwe Lokeraars zijn welkom, klinkt het bij SP.A-Groen, maar dan moet wel doordacht omgegaan worden met de open(bare) ruimte. Rechts zet dan weer in op veiligheid: N-VA Lokeren stelt dat het zero tolerance-beleid in de stad onvoldoende streng wordt ingevuld. In de oppositie is het kiezen tussen links (met een kartel tussen SP.A en Groen) en rechts (met N-VA en een verwaarloosbaar Vlaams Belang). Bij links zien we meerdere opvallende figuren: twee ex-N-VA’ers, Björn Rzoska (fractieleider van Groen in het Vlaams Parlement) en enkele schrijvers voor de Asgranten, het satirische tijdschrift van de Lokerse Feesten. Rechts zien we een jonge ploeg met enkele nieuwe gezichten (niet verwonderlijk na de verschuivingen van de laatste jaren). Een overwinning van de oppositie zou verrassend zijn, in een stad die al jaren blauw-oranje (of oranje-blauw) kleurt, maar niet ongehoord. Misschien heeft de kiezer wel genoeg van de hegemonie van de familie Anthuenis: vader Georges en zoon Filip dragen sinds 1995 de sjerp. Tijd voor een regimewissel? De Lokerse Feesten natuurlijk! De gemeente beslist waar u mag parkeren, hoelang de festiviteiten duren en hoe hoog uw GAS-boete voor geluidsoverlast is, en kan zo rechtstreeks invloed uitoefenen op uw humeur. In de fileert de redactie van De Standaard in woord en beeld waar het bij de verkiezingen echt om draait in alle Vlaamse steden en Brussel.
</doc>
<doc id="2000" genre="news" gender="F">
Lo-Reninge: Dorpspolitiek in een kleine stad
In tegenstelling tot wat de naam doet vermoeden, bestaat de stad niet uit twee, maar uit vier gefusioneerde kernen, namelijk Lo, Reninge, Pollinkhove en Noordschote. De stad is met 52 inwoners per vierkante meter de dunstbevolkte gemeente van Vlaanderen. In 2012 gingen een kleine 2.500 inwoners stemmen. Iedere stem telt dus. Sinds 2006 is Lode Morlion van de partij Dynamisch burgemeester van Lo-Reninge. De Dynamische partij is van christendemocratische strekking en heeft de meerderheid met zeven op dertien zetels. Even leek het erop dat er in 2012 geen gemeenteraadsverkiezingen zouden plaatsvinden, omdat Dynamisch de enige partij leek te zijn. Op het nippertje kwam Frank De Poortere toch met de nieuwe lijst Inspraak. Inspraak behaalde tot ieders verbazing 45 procent van de stemmen en kwam zo aan de overige zes zetels. ‘Inspraak’ heeft naar eigen zeggen geen politieke kleur, maar wil een ‘open lijst zijn die ruimte geeft aan diverse strekkingen’. Zelf is bezieler Frank De Poortere N-VA-partijlid. Lo-Reninge is er weer wat mooier op geworden. De pastorie werd gerestaureerd, de dorpskern van Reninge werd heringericht, net zoals de kerk van Pollinkhove. Dat dorp kreeg ook een nieuwe kinderopvang. En er staan nog wat werken op de planning, zoals de bouw van een KSA-lokaal en een polyvalente zaal op de site Zuidhoeve. Op hun Facebookpagina hekelt de oppositiepartij enkele punten uit de laatste gemeenteraden. Zo betreurt Inspraak de onduidelijkheid over een mogelijke verwijdering van de recente asfaltlaag in de Weststraat. In het kader van onroerend erfgoed – het centrum van Lo is een beschermd stadsgezicht – zouden daar de kasseien zichtbaar moeten blijven, zoals dat vroeger het geval was. Ook bij de heraanleg van de dorpskernen in Reninge en Noordschote liet de partij zich kritisch uit over de toegankelijkheid en de veiligheid. Verder verzet burgemeester Morlion zich hevig tegen een kilometerheffing voor de N8, een drukke gewestweg. De Poortere is voor. Daarnaast wil Morlion inzetten op een betere veiligheid aan de schoolpoorten. De Poortere wil dan weer de gemeentebelastingen verlagen. Het kwam als een ontgoocheling toen burgemeester Morlion in 2012 vier zetels verloor aan de nieuwe partij Inspraak. ‘Ik vind het spijtig dat we niet beloond werden voor wat we de voorbije zes jaar gepresteerd hebben’, aldus Morlion toen. Het wordt afwachten of hij deze bedenking dit jaar zal mogen herhalen. Er worden heel wat sneren uitgedeeld langs beide zijden. De Poortere zegt dat de meerderheid niet wil samenwerken en dat de oppositie veel te weinig – nu ja – inspraak kreeg bij de beslissingen. Morlion repliceert dat hij de oppositie de voorbije vijf jaar amper heeft gehoord. Verbroederen bij een koffie en een koekje van Jules Destrooper – de biscuiterie ligt in het centrum van Lo – zit er dus niet meteen in. Ondanks het tweepartijenstelsel kan het in Lo-Reninge best spannend worden. Dat er slechts ongeveer 2.500 kiezers zijn, maakt de verhoudingen des te interessanter. In de fileert de redactie van De Standaard in woord en beeld waar het bij de verkiezingen echt om draait in alle Vlaamse steden en Brussel.
</doc>
<doc id="2001" genre="news" gender="F">
Ieper: ruim 5.000 stemmen te vergeven
Het kartel CD&V/N-VA was na de verkiezingen in 2012 oppermachtig in Ieper, mede door stemmenkanon Yves Leterme. De lijst behaalde met 21 zetels een absolute meerderheid en had geen coalitiepartners nodig om te besturen. Leterme was lijsttrekker en haalde met 5.431 veruit de meeste voorkeurstemmen. Toch nam hij zijn functie als burgemeester niet op, omdat hij adjunct-secretaris-generaal van de Oeso werd. Jan Durnez droeg in zijn plaats de sjerp. Het politieke landschap in Ieper wordt na de verkiezingen van 2018 helemaal hertekend. N-VA trekt met een eigen lijst naar de kiezer. Daarmee komt een einde aan 12 jaar samenwerking. Leterme komt niet meer op voor CD&V. Die lijst wordt getrokken door schepen Katrien Desomer. Huidig burgemeester Jan Durnez wordt lijstduwer. Het stadsbestuur kocht onlangs 4,3 hectare grond van de NMBS. Doel is om er op termijn woongelegenheid, kleinhandel en fietsverbindingen aan te leggen. Het gaat om de zone tussen de binnenstad, het station, de legerkazerne en de Kemmelseweg. De oppositie vreest dat het jaren zal duren vooraleer er iets zal bewegen op de site. Een buitenkans voor het nieuwe stadsbestuur om zich te profileren dus. De goedkeuring van de plannen voor de heraanleg van De Leet verliep niet zonder slag of stoot. Het stadsbestuur wil het Vandenpeereboomplein in een nieuw kleedje steken en daarbij gaan de beschikbare parkeerplaatsen van 285 naar 214. Van een ondergrondse parking is geen sprake meer, omdat de stad naar eigen zeggen die kosten niet alleen kan dragen. Toch wil het ook niet dat het parkeerbeleid in handen komt van een privébedrijf. Het liberale Open Ieper is daar niet over te spreken. Volgens die partij wordt te hard ingeboet op de bereikbaarheid van de stad. De werken moeten begin 2019 van start gaan, tenzij een nieuw stadsbestuur roet in het eten gooit. De gretigheid bij de Ieperse socialisten om mee te besturen is groot. Het is bijna 80 jaar geleden dat de socialisten er een postje konden bemachtigen, maar volgens hen is de tijd nu rijp. SP.A behaalde in 2012 vijf zetels, maar wil dit najaar groeien. Huidig fractieleider in de gemeenteraad Philip Bolle staat als eerste op de lijst. SP.A zet in op een verkeersluwe stad op maat van voetgangers en fietsers, maar maakt vooral van een nieuw openluchtzwembad een speerpunt. De watergebonden sport- en recreatiemogelijkheden aan Dikkebusvijver moeten ook verder worden uitgebouwd. Ook Open Ieper ruikt een kans. Lijsttrekker en kandidaat-burgemeester Emmily Talpe steekt niet weg dat de lat hoog gelegd wordt en dat ze wil mee besturen. Ze hoopt dat de kans op een vrouwelijke burgemeester veel mensen zal aanspreken. Bij de vorige verkiezingen haalde Open Ieper vier zetels binnen. Zwaartepunt wordt mobiliteit: Open Ieper verzet zich tegen de plannen van het stadsbestuur om 70 parkeerplaatsen te schrappen in de binnenstad. De partij wil ook een inhaalbeweging maken voor het herstel van fiets- en voetpaden. Vlaams Belang wil ook een rol spelen, maar moest het tijdens de vorige verkiezingen al met de helft minder zetels doen. Ze halveerden van vier naar twee. Daarom mikt de partij op een behoud van twee zetels. Groen is ambitieuzer en wil het aantal zetels optrekken van één naar twee of drie. Het geesteskind van Yves Leterme, de kartellijst tussen CD&V en N-VA, moest er ook in zijn thuisstad aan geloven. N-VA wil overal in Vlaanderen zoveel zelfstandig mogelijk naar de kiezer trekken, maar noemt CD&V nog steeds de preferentiële partner om mee samen te werken. Eerst afwachten wat de kiezer zegt, om te beslissen wie met wie in zee zal kunnen gaan. De kaarten kunnen immers grondig door elkaar worden geschud. Er komen veel stemmen vrij, nu sterkhouder Leterme (goed voor 5.431 voorkeursstemmen) voor het eerst niet opkomt in thuisstad Ieper. Zal de strijd voor de burgemeesterssjerp enkel gestreden worden tussen CD&V en N-VA? Of gaat een derde hond lopen met het been? In de fileert de redactie van De Standaard in woord en beeld waar het bij de verkiezingen echt om draait in alle Vlaamse steden en Brussel.
</doc>
<doc id="2002" genre="news" gender="F">
Duitslands topspion is te uitgesproken
Hans-Georg Maassen  De positie van de Duitse veiligheidschef staat onder druk vanwege zijn politieke uitspraken. Zijn aanblijven verdeelt de regering-Merkel. Is Hans-Georg Maassen aan het eind van de week nog steeds de hoogste Duitse inlichtingenman? Tot dusverre zijn het alleen anonieme regeringsbronnen die in Die Welt beweren dat bondskanselier Merkel al heeft besloten dat het omstreden hoofd van de Duitse binnenlandse veiligheidsdienst (BfV) moet opstappen. Maassen (55) ligt onder vuur na zijn verklaringen over de rellen in de oostelijke stad Chemnitz.
</doc>
<doc id="2003" genre="news" gender="F">
Fietsersbond doorprikt goednieuwsshow: 20 gewonde fietsers per dag, “maar doe dat gerust maal 3”
Elke dag raken twintig fietsers gewond bij een verkeersongeval in Vlaanderen. En dat is nog maar het topje van de ijsberg, waarschuwt de Fietsersbond. “Doe dat cijfer gerust maal drie, want de politie wordt er bij de meeste fietsongelukken niet bijgehaald.” Eerst het goede nieuws: in de eerste zes maanden van dit jaar daalde het aantal verkeersdoden op onze wegen met bijna 14%. Concreet lieten slechts 191 personen ter plaatse het leven, in plaats van 221 in dezelfde periode een jaar eerder. Het aantal gewonden daalt met 1,7%. Minder goed nieuws is er voor de fietsers in Vlaanderen. Het aantal fietsdoden steeg in de eerste zes maanden van 16 naar 22, ofwel een stijging van 36,5%. In totaal vielen er 3% meer gewonden bij ongevallen met fietsers, 3.
</doc>
<doc id="2004" genre="news" gender="F">
Eva Daeleman: “Mijn eerste orgasme kreeg ik pas op mijn 25ste”
Het zijn meteen twee taboes van formaat die sneuvelen in het nieuwe boek van Eva Daeleman (28). De voormalige presentatrice vertelt daarin hoe ze al 25 was toen ze haar eerste orgasme kreeg. En hoe ze op haar eentje tot dat hoogtepunt kwam, dankzij een healer die haar had aangeraden te masturberen. Niet de meest evidente onderwerpen. “Maar wel zo nodig dat ze bespreekbaar zijn”, zegt Goedele Liekens. “Ik ben blij dat Eva dat lef heeft.” Sporten, dat was altijd haar uitlaatklep geweest. Haar seksuele genot legde ze liever in handen van mannen dan zelf aan de slag te gaan. Maar middenin haar burn-out gaf een osteopaat en chiropractor – “een healer”, aldus Eva – de opdracht om dagelijks te masturberen. Een poging om lijf en geest weer te verbinden, zo beschrijft ze openhartig in een van de hoofdstukken van haar nieuwe boek . Daarin heeft ze het over hoe ze de voorbije jaren een gelukkiger mens is geworden.
</doc>
<doc id="2005" genre="news" gender="F">
Den Uyt trekt de stop er in stijl uit
De Molse Sportdienst organiseert in de weken voor het slopen van het overdekte zwembad nog enkele leuke activiteiten onder de noemer ‘De stop eruit!’ Op 1 november gaat het oude zwembadgebouw definitief dicht. De bouw van het nieuwe zwembad vordert met rasse schreden. Het moment om afscheid te nemen van het oude zwembad. Dat zal op donderdag 1 november definitief de deuren sluiten en wordt nadien gesloopt om plaats te maken voor de bouw van het tweede deel van het nieuwe zwembad. Jaws kijken vanop luchtmatras “Om afscheid te nemen van het oude zwembadgebouw organiseert de Sportdienst nog een aantal leuke activiteiten”, zegt schepen voor Sport Christophe Verdonck (CD&V).
</doc>
<doc id="2006" genre="news" gender="F">
Frustraties na brand met dodelijke afloop: had snellere vertrektijd leven kunnen redden?
Overijse / Herent / Tienen -  Er is dringend extra geld nodig voor personeel bij brandweer Overijse. Dat zegt Tania Roskams, voorzitter van de brandweerzone Oost-Brabant, nadat het korps zondag veertien minuten nodig had om uit te rukken. Bij de brand kwam een vrouw om het leven.  Er is dringend extra geld nodig voor personeel bij brandweer Overijse. Dat zegt Tania Roskams, voorzitter van de brandweerzone Oost-Brabant, nadat het korps zondag veertien minuten nodig had om uit te rukken. Bij de brand kwam een vrouw om het leven. Een korps mag pas uitrukken als er zes brandweermannen aanwezig zijn in de kazerne. Dat zorgde zondag voor problemen in Overijse. Want het korps moest wachten op twee mensen. Pas veertien minuten na de melding kon de ploeg vertrekken naar de brand langs de Koninginnenlaan in Maleizen. Toen de brandweer aankwam, stond het huis in lichterlaaie. De bewoonster, Elme Van Damme die zondag haar 87ste verjaardag zou vieren, was overleden.
</doc>
<doc id="2007" genre="news" gender="F">
’Ik wilde een tas, geen seks’
Twee jaar geleden werd de licht verstandelijk beperkte Defia in een winkel verkracht door een personeelslid, de Afghaanse vluchteling Zaman S. Zij was 18, hij 36. De rechtbank veroordeelde de man, maar gaf hem een lichtere straf dan de eigen richtlijnen aangeven, om te voorkomen dat hij zijn verblijfsvergunning zou kwijtraken. „Hier is geen recht gedaan”, vindt vader Sjonnie. „Dit soort mensen moet je het land uitgooien.”
</doc>
<doc id="2008" genre="news" gender="F">
Kim en Moon: hoe staat het ervoor?
Sjanghai - Het gaat Moon om de diplomatieke banden, niet om de zoveelste verklaring. Dat laat de Zuid-Koreaanse president weten, voorafgaand aan zijn bezoek aan Pyongyang waar hij de Noord-Koreaanse leider Kim Jong-un zal ontmoeten. Het is al de derde keer dat ze elkaar de hand schudden, sinds ze elkaar in april voor het eerst spraken.
</doc>
<doc id="2009" genre="news" gender="F">
Verkrachter moest en zou verblijfsvergunning behouden
AMSTERDAM - De rechtbank in Amsterdam heeft een 38-jarige Afghaanse asielzoeker die in 2016 een licht verstandelijk beperkt meisje van 18 verkrachtte, veroordeeld tot een mildere straf om te voorkomen dat hij zijn verblijfsvergunning kwijtraakt. Volgens de richtlijn die rechtbanken hanteren, kwam Zaman S. in aanmerking voor twee jaar gevangenisstraf voor de verkrachting van de 18-jarige Defia. Dat gebeurde in de winkel waar hij werkte, en waar zij als klant binnenkwam. De rechtbank oordeelde dat de straf niet de vergaande consequentie mag hebben dat Zaman S. kan worden uitgezet. Het slachtoffer en haar vader zijn boos. „Misschien is dit in zijn land normaal, maar hier niet.” Hun advocaat Richard Korver vindt dat „het al of niet verliezen van een verblijfsvergunning bij zo’n ernstig misdrijf als verkrachting geen overweging behoort te zijn.”    .
</doc>
<doc id="2010" genre="news" gender="F">
The Marvelous Mrs. Maisel in de prijzen bij Emmy Awards
De geroemde fantasy-serie Game of Thrones ging naar huis met de Emmy Award voor beste dramaserie. De komedieserie The Marvelous Mrs. Maisel is maandagavond, lokale tijd, flink in de prijzen gevallen bij de Amerikaanse Emmy Awards, de belangrijkste prijzen op televisiegebied. Het programma won de prijs voor beste komedieserie, beste actrice (Rachel Brosnahan), beste vrouwelijke bijrol (Alex Borstein), beste script én beste regie. The Marvelous Mrs. Maisel gaat over een huisvrouw in de jaren vijftig die besluit te gaan werken als stand-up-comedian.
</doc>
<doc id="2011" genre="news" gender="F">
Dodental storm Florence opgelopen tot 32
De staat North Carolina is met 25 slachtoffers het hardst getroffen. Bewoners kunnen nog niet terug naar huis. Het dodental in de Verenigde Staten door tropische storm Florence is dinsdag opgelopen tot 32. De staat North Carolina in het zuiden van het land is met 25 slachtoffers het hardst getroffen. Dat meldt persbureau AP.
</doc>
<doc id="2012" genre="news" gender="F">
Russisch militair vliegtuig verdwenen voor de kust van Syrië
Het Russische leger houdt Israël verantwoordelijk voor het incident. Israël voerde bombardementen uit op de plek waar het vliegtuig verdween, waarop het Syrische afweergeschut reageerde. Een Russisch vliegtuig is maandagavond per ongeluk voor de kust van Syrië neergehaald met een Syrische raket. Dat meldt het Russische leger dinsdag. Het vliegtuig was onderweg naar de militaire basis in de buurt van de kustplaats Latakia toen het plotseling van de radar verdween. De vijftien inzittenden zijn omgekomen.
</doc>
<doc id="2013" genre="news" gender="F">
Mag mijn verzekeraar kosten aanrekenen bij de uitbetaling van mijn groepsverzekering?
.
</doc>
<doc id="2014" genre="news" gender="F">
Bijbel-expo... een multimedia avontuur
De Bijbel-Expo is een multimedia-avontuur dat de bezoeker meeneemt door de ontstaansgeschiedenis van het schrift en hem de wonderlijke wereld van de Bijbel op eigentijdse manier laat (her)ontdekken. Sinds de Expo haar deuren heeft geopend in 2005, hebben al een kleine 40 000 mensen een bezoekje gebracht aan deze bijzondere tentoonstelling. De Bijbel-Expo is uiterst geschikt voor schoolklassen, maar ook voor volwassenen is deze tentoonstelling zeer leerrijk en boeiend! Er staan een aantal vakkundige gidsen ter beschikking om een educatieve rondleiding te verzorgen. Deze expo is te bezoeken in de Meerlestraat 32 in Lummen,van 25 september tot 5 oktober 2018.
</doc>
<doc id="2015" genre="news" gender="F">
China ziet importheffingen als Amerikaanse jaloezie
Handelsoorlog Trump wil de balans met China herstellen door heffingen op Chinese producten. In China zien ze obstructie van hun groei. De maandag door de Amerikaanse president Trump aangekondigde importheffingen op Chinese goederen – totale waarde 200 miljard dollar – zijn voor China nieuw bewijs dat Trump jaloers is op China. Trump gunt China geen plaats op het wereldtoneel, en probeert China's opkomst op alle mogelijke manieren te saboteren, zo denkt men in China.
</doc>
<doc id="2016" genre="news" gender="F">
Wat komt er terecht van mooie beloften op Prinsjesdag?
De Haagse Stemming Vandaag is het Prinsjesdag en overhandigt Wopke Hoekstra voor het eerst ‘het’ koffertje aan de Tweede Kamer. Goedemorgen! Welke van de mooie economische voorspellingen komen ook echt uit? Ons spoorboekje voor Prinsjesdag. En Nederland krijgt een ‘aangewezen overlever’, maar niet vandaag.
</doc>
<doc id="2017" genre="news" gender="F">
Scholen positief over verkeersluw mobiliteitsbeleid
Halle - De onderwijsraad van Halle is positief over het mobiliteitsbeleid die de stad de afgelopen jaren voerde. "Halle streeft er naar om het centrum verkeersluw te maken. Dit kunnen we uit het oogpunt van 11.000 scholieren enkel maar toejuichen. Vooral de fietsstraat die men in de Parklaan aanlegde mag zeker navolging krijgen", aldus voorzitter Danny Berckmans. "We merken ook dat de aandacht voor zwakke weggebruikers zijn vruchten afwerpt. Op enkele jaren tijd zien we opvallend meer leerlingen en personeelsleden die te voet of met de fiets naar school komen. Wel vragen we vanuit de onderwijsraad bijkomende aandacht voor de missing links in de voetpaden en fietspaden om het helemaal veilig te maken". Verder pleit de onderwijsraad er voor om alle schoolomgevingen in Halle op een zelfde eenduidige manier te signaleren zodat het duidelijker wordt wanneer men een school nadert. De zone 30 moet volgens de scholen beter 'bewaakt' worden. De scholen zijn uitdrukkelijk vragende partij om mee betrokken te worden bij mobiliteitsbesprekingen.
</doc>
<doc id="2018" genre="news" gender="F">
NMBS zoekt nieuwe medewerkers op jobdag in station van Halle
Halle - De NMBS wil dit jaar nog 350 nieuwe medewerkers aanwerven, waaronder treinbestuurders, treinbegeleiders, ingenieurs en mensen met andere technische profielen. Om mensen warm te maken voor een loopbaan bij de NMBS, grijpt ze de Week vand e Mobiliteit aan om in verschillende stations jobdagen te organiseren. Dat gebeurt ook donderdag 20 september van 7.30uur tot 12uur in het station van Halle. Op de job stand zal men in een treinsimulator meteen zelf zijn rijvaardigheden kunnen testen en met een virtual reality-bril kan men zich inleven in een nieuwe job. Aan de infostand kan men ook alle info krijgen over de vacatures bij de NMBS.
</doc>
<doc id="2019" genre="news" gender="F">
Pepingen zet sportkampioenen in de bloemetjes
Pepingen - Pepingen zette tijdens een officieel huldemoment in zaal De Kring de sportkampioenen van het voorbije seizoen in de bloemetjes. Heel wat individuele sporters haalden een titel: Carolien Maillard (G-sport zwemmen), Linde Vanderperre (trampoline), Jarne Vandersteen (mountainbike) en Ryan Bonnewijn (motorcross). Ook verdienstelijke wandelaars, lopers en duivenmelkers werden in de bloemetjes gezet. In de ploegsporten waren er titels voor dansgroep Dance-Inn, de voetbalclubs Beert City en SK Pepingen-Halle en volleybalclub Bellingen-Halle. Dance-Inn werd Sportlaureaat 2018 bij de ploegen en bergbeklimster Marleen Godeau bij de individuelen.
</doc>
<doc id="2020" genre="news" gender="F">
FOTO. Meer dan 2.000 fietsers op derde Lindemans Lambic Tour
Sint-Pieters-Leeuw - Brouwerij Lindemans organiseerde voor de derde keer de Lindemans Lambic Tour. De brouwerij maakte van de autoloze zondag in Brussel gebruik om een fietstocht te organiseren tussen de brouwerij In Vlezenbeek en het Koningsplein in Brussel. De fietstocht voerde 38 kilometer langs mooie art nouveau-plekjes en historische lambiek-plekjes in de Zennevallei. Wie wilde kon ind e brouwerij zelf ook een rondleiding krijgen, er was muziek en een drink- en eetstop. Meer dan 2.000 fietsers namen deze keer, een aantal dat elk jaar groeit.
</doc>
<doc id="2021" genre="news" gender="F">
Veel volk bij boer Bart op Dag van de Landbouw
Sint-Pieters-Leeuw - Een veertigtal landbouwbedrijven in Vlaanderen zetten zondag de deuren open voor het grote publiek tijdens de dag van de Landbouw. een van hen was landbouwer bart Keymolen uit Vlezenbeek. De familie Keymolen is vooral gespecialiseerd in de aardappelteelt. Honderden bezoekers konden er imposante machines komen bekijken en zien welke weg aardappelen afleggen van het veld tot op het bord. Heel wat mensen trokken grote ogen over de vakkennis die hierbij komt kijken. En uiteraard mochten lekkere verse frietjes niet ontbreken.
</doc>
<doc id="2022" genre="news" gender="F">
Carnavalisten starten steunactie voor Jos Appelmans
Halle - Op Facebook is een steunactie gestart onder het motto "Tes carnaval mè Jos,Joeri, Kim en Johny of tes giene". De actie komt er na het onverwachte nieuws vorige week dat voorzitter Jos Appelmans zich uit onvrede terugtrekt uit Halattraction. Halattraction organiseert in Halle het gros van de carnavalsactiviteiten. De actie betekent zoveel dat er beter geen carnaval komt dan een zonder Jos Appelmans aan het roer. Ook drie andere leden zouden inmiddels van plan zijn om ontslag te nemen uit Halattraction. Dit nieuws zorgt voor heel wat beroering in de carnavalswereld. De actie "Tes carnaval mè Jos,Joeri, Kim en Johny of tes giene" op Facebook heeft op korte tijd al meer dan 2.000 leden en er komen er nog alle dagen bij. De initiatiefnemers vragen ook aan de carnavalisten om hun profielfoto op Facebook in een blauw hartje te veranderen wat ondertussen volop gebeurt. De Halse carnavalsgroepen beraden zich intussen over een gemeenschappelijk standpunt. Hoe het nu verder moet en welk impact de strubbelingen binnen halattraction zullen hebben op de organisatie van de Halse carnavalsactiviteiten, weet voorlopig niemand. De eerste grote activiteit is de voorbereiding van de prinsenverkiezing. Halattraction, die het nieuws van het ontslag ook zelf pas vorige week vernam, zat reeds samen om zich te beraden over de situatie maar gaven nog geen officiële reactie op het ontslag.
</doc>
<doc id="2023" genre="news" gender="F">
Hongarije stapt naar Europese Hof vanwege ‘nucleaire optie’
Het Europees Parlement stemde vorige week in met het in werking stellen van de artikel-7-procedure vanwege het systematische ondermijnen van de rechtsstaat. De Hongaarse regering verzet zich tegen het besluit van het Europees Parlement om de artikel-7-procedure in te zetten tegen het land. Premier Viktor Orbán heeft maandagavond laten weten naar het Europese Hof te stappen, verklaarde zijn woordvoerder. Dat meldt persbureau Reuters op basis van het Hongaarse staatspersbureau MTI. Het Europees Parlement stemde vorige week in met de strafprocedure vanwege systematische ondermijning van de rechtsstaat in Hongarije.
</doc>
<doc id="2024" genre="news" gender="F">
Chic dinerende Maduro zorgt voor ophef op sociale media
Terwijl zijn bevolking honger lijdt, genoot de Venezolaanse president met zijn vrouw van een biefstukje, bereid door een extravagante Turkse chefkok. Een steak heeft gezorgd voor laaiende reacties op sociale media. Op video’s is te zien hoe de Venezolaanse president Nicolás Maduro een biefstuk geserveerd krijgt tijdens een chic diner in Istanbul. De extravagante Turkse chef-kok Nusret Gökçe, die onder meer bekendstaat om zijn in bladgoud gewikkelde steaks, bereidt het maal aan tafel.
</doc>
<doc id="2025" genre="news" gender="F">
Hondzochtstraat in Italiaanse sferen
Pepingen - 75 buren uit de Hondzochtstraat in Bellingen genoten samen van een gezellig buurtfeest in de weide van de Fruithoeve. Enkele vrijwilligers organiseerden dit buurtfeest al voor de zevende maal. Deze keer stond alles in het teken van Italiê met een Italiaans aperitief, hapjes, pizza, tiramisu en een limoncello als afsluiter. Het doel blijft om de buren een maal per jaar gezellig bij elkaar te brengen voor een goede babbel en om elkaar beter te leren kennen.
</doc>
<doc id="2026" genre="news" gender="F">
Welsh Guards ruilden even Buckingham Palace voor Hondzocht
Halle - Een aantal leden van de Welsh Guards stond even niet opwacht voor Buckingham Palace in Londen, het paleis van de Engelse koningin Elisabeth, en was ook niet mee op missie van de andere Welsh Guards in Afghanistan. Ze werden wel in vol ornaat gespot in Lembeek en in Halle. En daar hadden ze een goede reden voor. De Welsh Guards bevrijdden op het einde van de Tweede Wereldoorlog in september 1944 Hondzocht als eerste Vlaams dorpje. Die bevrijding werd herdacht aan de gedenkplaat De Vrede van Hondzocht.
</doc>
<doc id="2027" genre="news" gender="F">
Burgemeesters vinden hun vergoeding fair
Halle / Bever / Sint-Pieters-Leeuw / Dilbeek / Gooik - Van het burgemeesterschap word je niet rijk maar de meeste burgemeesters in het Pajottenland noemen de vergoeding die ze aan hun sjerp overhouden wel billijk. Al is de kloof tussen de grootste en kleinste gemeente in de regio wel vrij groot. Hoe hoger het aantal inwoners van een gemeente, hoe hoger ook het loon van de burgemeester die aan het hoofd staat van deze gemeente. "Hoe groter de gemeente hoe meer activiteiten om aanwezig te zijn, hoe meer dossiers er op te volgen zijn en hoe complexer deze vaak ook zijn. Grotere verstedelijkte gemeenten worden geconfronteerd met andere problematieken dan rustige landelijke regio's. Dat is zo'n beetje de redenering die achter het verloningssysteem van burgemeesters steekt", verduidelijkt Luc Deconinck, burgemeester van Sint-Pieters-Leeuw. "Anderzijds kunnen burgemeesters in grotere gemeenten wel rekenen op een ruimere administratieve ondersteuning in het gemeentehuis, waar ik collega's ken in kleinere landelijke gemeenten die veel zaken zelf doen. Zij moeten vaak zelf de teksten maken voor het infoblad, een handje toesteken op een activiteit die onder hun bevoegdheid valt en zo meer". In het Pajottenland zijn de burgemeesters van Halle en Dilbeek het best betaald. Zij verdienen per jaar 88.770 euro. De burgemeester van Bever verdient het minst en moet het stellen met een inkomen van nog geen 38.000 euro per jaar, meer dan de helft minder dan zijn collega's uit Halle of Dilbeek. De rest ligt er tussen in. "Ik klaag niet omdat ik mijn functie als burgemeester vooral doe uit overtuiging en ik me voor mijn dorp wil inzetten", zo stelt Luc Deneyer, burgemeester van Bever. "Maar ik hoef er geen tekeningetje bij te maken dat je in Bever zonder ander inkomen niet kunt leven van wat je als burgemeester verdient. Meer nog, het volledige bedrag gaat op aan kosten die ik maak om mijn mandaat te kunnen uitvoeren. Als kleinste gemeente van het Pajottenland, heb ik geen eigen kantoor in het gemeentehuis. Mijn laptop en gsm heb ik zelf aangeschaft, net als het papier en de inktpatronen die ik nodig heb. Als er een koers is in het dorp verwachten mensen dat je de eerste prijs geeft en een kaart koopt van hun eetfestijn. Ik heb ook geen eigen medewerker in het gemeentehuis die me helpt. Ik doe heel veel administratie zelf. Ook alle verplaatsingen betaal ik zelf". "Omdat we een kleine gemeente zijn, worden we niet vaak gevraagd om extra mandaten op te nemen. Die laat ik overigens bij voorkeur over aan de gemeenteraadsleden zodat zij ook er iets aan overhouden", aldus Luc Deneyer. "Of ik dit graag wil veranderd zien? Misschien zou het toch niet teveel gevraagd zijn dat burgemeesters uit een kleine gemeente in dit digitale tijdperk over een computer zouden kunnen beschikken van de gemeente. Maar voor de rest is het wat het is. Iemand die burgemeester wil worden van Bever, kent de situatie". Dirk Pieters uit Halle, samen met Willy Segers uit Dilbeek de best betaalde burgemeester van de regio, noemt zijn vergoeding 'fair'. "Ik ga er niet rijk van worden maar ik kan er met mijn gezin van leven. Dat is voldoende omdat ik voor dit mandaat ook gekozen heb uit een vorm van idealisme. Vergeet niet dat ik met dit burgemeesterschap toch wel 80 uur per week bezig ben, van 's morgens tot 's avonds en ook in het weekeinde. Wij zijn 24 uur op 24 van wacht, zeg maar. Ik heb vroeger ook nog les gegeven aan de universiteit, op het Planbureau gewerkt en zo meer. Ik werk nu veel harder dan toen. Ik ben voltijds burgemeester omdat dit me helemaal opslorpt. Combineren met een andere taak is haast onmogelijk", stelt Dirk Pieters. "Die 88.770 euro is overigens ook niet wat we in handen krijgen. Bij CD&V gaat 7% naar de partij. Burgemeesters hebben geen onkostenvergoeding en krijgen ook geen zitpenningen voor gemeenteraden, politieraden en zo meer. Ik kan stellen dat hoge ambtenaren in de gemeente meer verdienen dan de burgemeester die wel de verantwoordelijkheid draagt. Maar zoals gezegd, ik klaag zeker niet". "Moest ik al die uren die ik voor Gooik werk in een eigen zaak hebben gestoken, was ik nu rijk", lacht burgemeester Michel Doopmst. "Maar dat is een keuze die je vooraf maakt als je de burgemeesterssjerp aanvaardt. Weet je dat mensen me ooit vroegen of ik op zondag mijn auto voor het gemeentehuis parkeer om te doen alsof ik aan het werk ben?. Mensen geloven dat vaak niet dat ik ook op zondag werk". De Gooikse burgemeester combineert het mandaat van burgemeester met dat van Vlaams parlementslid. "Enkel die combinatie maakt het leefbaar in een landelijke gemeente als Gooik om voltijds burgemeester te zijn."
</doc>
<doc id="2028" genre="news" gender="F">
Activist Pussy Riot buiten levensgevaar
Activist Pjotr Verzilov ligt in het ziekenhuis in Duitsland. Zijn artsen denken dat hij is vergiftigd. Verzilov zou op de dag van zijn vergiftiging een belangrijk rapport ontvangen. Het gaat beter met Pjotr Verzilov, een van de leden van de Russische actiegroep Pussy Riot, die vorige week in kritieke toestand in het ziekenhuis werd opgenomen. Hij is “hoogstwaarschijnlijk” vergiftigd, zei zijn behandelend arts dinsdagochtend in het Berlijnse ziekenhuis waar Verzilov verblijft.
</doc>
<doc id="2029" genre="news" gender="F">
Oranjefans hopen op zonnige boodschap
DEN HAAG - Een zonnige boodschap op een zonnige dag. Dat verwachten de tienduizenden Oranjefans die zich langs de route van de Glazen Koets hebben opgesteld. Ze wachten allemaal op de rijtoer van het Koninklijk paar dat van paleis Noordeinde naar de Ridderzaal op het Binnenhof die exact om 13 uur zal beginnen.
</doc>
<doc id="2030" genre="news" gender="F">
Ontdek de parels van Te Boelaer en Boekenberg: vastgoedkoppel organiseert wandelingen in Antwerpse wijken
Iedereen kent wel een markant gebouw. De Boerentoren, het ventilatiegebouw van de Waaslandtunnel, de Oudaan… Met wat geluk kennen we ook de architect ervan. Maar weten we ook dat deze kunstenaars van de baksteen prachtige huizen bouwden? Isabel De Laet en Alexander Heeren hebben allebei een passie voor mooie woningen. Die zetten ze in 2014 om in hun vastgoedkantoor Immodôme. Maar hun passie willen ze graag delen en daarom organiseren ze geregeld architectuurwandelingen in alle hoeken van Antwerpen. CittA ging mee op pad in de Te Boelaer- en Boekenbergbuurt. Isabel en Alexander nemen ons samen met gids Jo Braeken van het Agentschap Onroerend Erfgoed op sleeptouw door de wijken Te Boelaer en Boekenberg. Op het kruispunt van de Van Notenstraat en de Joos Robijnslei, waar Deurne en Borgerhout elkaar tegenkomen, proberen we ons de landerijen van de zestiende eeuw voor te stellen. Jo: “Met in het midden de zogenaamde waar de adel en gegoede burgerij uit de stad kwamen verpozen.
</doc>
<doc id="2031" genre="news" gender="F">
Venstraat nog tot 1 oktober open
Vorige week werd gesteld dat de Venstraat op 17 september afgesloten zou worden. Door een plotse wijziging in de planning van de aannemer van de Vlaamse Waterweg is de afsluiting van de Venstraat verlaat naar 1 oktober. Het jaagpad is wel al afgesloten sinds 17 september. Alle laatste info vind je op www.vlaamsewaterweg.be/brug-massenhoven
</doc>
<doc id="2032" genre="news" gender="F">
Chiromeisjes Hamont trappen nieuw werkjaar op gang
Hamont De Chiroleden maakten hun eigen voetbal T-shirt, leefden zich uit op het springkasteel, toonden dat ze tactisch inzicht hebben en goed kunnen samenwerken, maar bovenal speelden ze een wedstrijdje voetbal in de grote bumperballen. Pret verzekerd! Wie er niet bij kon zijn en toch wil proeven van de Chiro is elke zondag welkom om 14 uur aan de Chirolokalen in de Molenstraat. Meer info: www.chiromeisjeshamont.be
</doc>
<doc id="2033" genre="news" gender="F">
Bewoners Amideus en WZC Berckenbosch houden petanquewedstrijd
Berkenbos We gaan nog vlug samen wat genieten van het zonnetje dachten ze bij Amideus en WZC Berckenbosch. Daarom gingen de mensen van het WZC op pad naar Amideus om er samen te petanquen. De bewoners van Amideus waren net iets meer in form en daardoor wonnen ze de wisselbeker. Het werd een gezellige bedoening, met een kopje koffie en een koekje. Heel even leek het of ze in Z.Frankrijk aan het petanquen waren met dat nazomer zonnetje.
</doc>
<doc id="2034" genre="news" gender="F">
Vierdaagse lesweek mag, maar alleen  in geval van nood
Lerarentekort Basisscholen zitten door het lerarentekort met de handen in het haar. De oplossing in Zaanstad: een vierdaagse schoolweek. Drie dagen weekend, voor basisschoolleerlingen uit Zaanstad gaat dat komend schooljaar mogelijk op. Vanwege het lerarentekort hebben schoolbesturen Agora en Zaans Primair besloten in geval van nood over te gaan op een vierdaagse schoolweek – ook al gaat dat in tegen de wet. Onder de besturen vallen ruim vijftig basisscholen; 95 procent van het totaal in Zaanstad.
</doc>
<doc id="2035" genre="news" gender="F">
Op het Binnenhof heeft de stofzuiger geen gezicht
Prinsjesdag  Elk jaar wordt de rode loper voor de Ridderzaal minutieus schoongemaakt met een stofzuiger. Een duik in de geschiedenis van deze essentiële Prinsjesdag-bijzaak. In de opsomming van essentiële bijzaken van Prinsjesdag kan de stofzuiger waarmee de rode loper voor de Ridderzaal minutieus wordt gezogen, niet ontbreken. Het ritueel (want wat kan er nou helemaal op die loper liggen: geen sigarettenpeuken, nauwelijks blaadjes want we hebben het hier over een binnenplaats) wordt ieder jaar vastgelegd door een fotograaf van persbureau ANP.
</doc>
<doc id="2036" genre="news" gender="F">
Eva Daeleman: “Mijn eerste orgasme kreeg ik pas op mijn 25ste”
Het zijn meteen twee taboes van formaat die sneuvelen in het nieuwe boek van Eva Daeleman (28). De voormalige presentatrice vertelt daarin hoe ze al 25 was toen ze haar eerste orgasme kreeg. En hoe ze op haar eentje tot dat hoogtepunt kwam, dankzij een healer die haar had aangeraden te masturberen. Niet de meest evidente onderwerpen. “Maar wel zo nodig dat ze bespreekbaar zijn”, zegt Goedele Liekens. “Ik ben blij dat Eva dat lef heeft.” Sporten, dat was altijd haar uitlaatklep geweest. Haar seksuele genot legde ze liever in handen van mannen dan zelf aan de slag te gaan. Maar middenin haar burn-out gaf een osteopaat en chiropractor – “een healer”, aldus Eva – de opdracht om dagelijks te masturberen. Een poging om lijf en geest weer te verbinden, zo beschrijft ze openhartig in een van de hoofdstukken van haar nieuwe boek . Daarin heeft ze het over hoe ze de voorbije jaren een gelukkiger mens is geworden.
</doc>
<doc id="2037" genre="news" gender="F">
Fatale klap op Wallen was noodweer oordeelt rechter
AMSTERDAM - De zinloosheid van de dood van Robert Gerritsen werd benadrukt bij het uitspreken van de straffen. De zeven mannen, die het gevecht zonder noemenswaardige reden aangingen op de Wallen in 2016, komen er allemaal vanaf met taakstraffen.
</doc>
<doc id="2038" genre="news" gender="F">
Fatale klap tijdens vechtpartij op Wallen was zelfverdediging
Het Openbaar Ministerie eiste eerder drie jaar cel tegen de Roemeen. Hij is wel schuldig bevonden aan openlijke geweldpleging. De 22-jarige Roemeen die tijdens een vechtpartij op de Amsterdamse Wallen een klap uitdeelde waaraan de 32-jarige Robert Gerritsen uiteindelijk overleed, handelde uit zelfverdediging. Dat heeft de rechtbank in Amsterdam dinsdag bepaald . Het Openbaar Ministerie (OM) had eerder drie jaar cel geëist tegen de Roemeen.
</doc>
<doc id="2039" genre="news" gender="F">
Het goed getimede groene plan van ING
De klimaatdoelstellingen van ING ING wil als eerste bank bekijken of zijn volledige kredietverstrekking aan de klimaatdoelstellingen van Parijs voldoet. Voor de verandering ook eens goed nieuws over ING. De bank voert zijn duurzaamheidsambities op. Voortaan zal de gehele leningenportefeuille van meer dan 500 miljard euro worden doorgenomen aan de hand van klimaatscenario’s. „Dit is de eerste stap richting het bereiken van de Parijs-klimaatdoelstelling – een maximale aardeopwarming van 2 graden”, stelt het persbericht van vrijdag. Veel banken hebben klimaatdoelstellingen opgesteld, maar toepassing op zo’n grote schaal is nieuw, volgens de Britse zakenkrant Financial Times .
</doc>
<doc id="2040" genre="news" gender="F">
V&#038;A Museum inspireert en verwart op expo over de toekomst
Design Van huishoudrobots tot surveillancedrones en ‘pussy hats’. Het V&A Museum in Londen brengt ruim honderd objecten samen om te laten zien wat de toekomst voor ons in petto kan hebben. The Future Starts Here
</doc>
<doc id="2041" genre="news" gender="F">
Nog nooit een orgasme gehad? Seksuologen vertellen waar het misloopt en hoe het wél moet
Presentatrice Eva Daeleman schrijft erover in haar nieuwe boek ‘Omdat het kan.’ En wie herinnert zich nog Alizé Bouw die in 2013 in het Vijf-programma ‘Singl3s’ vertelde dat ze nog nooit een orgasme had? Het is niet zo uitzonderlijk dat een vrouw pas ver voorbij de puberteit voor het eerst klaarkomt. Hoe komt dat? Hoe kunnen vrouwen in die situatie toch tot een hoogtepunt komen? En moeten hun partners zich schuldig voelen?  Presentatrice Eva Daeleman schrijft erover in haar nieuwe boek ‘Omdat het kan.’ En wie herinnert zich nog Alizé Bouw die in 2013 in het Vijf-programma ‘Singl3s’ vertelde dat ze nog nooit een orgasme had? Het is niet zo uitzonderlijk dat een vrouw pas ver voorbij de puberteit voor het eerst klaarkomt. Hoe komt dat? Hoe kunnen vrouwen in die situatie toch tot een hoogtepunt komen? En moeten hun partners zich schuldig voelen? Dat vrouwen hun eerste orgasme beleven (lang) na de puberteit is volgens klinisch seksuologe Chloé De Bie best logisch. “Dat heeft onder andere te maken met ons plasgedrag. Een man komt bij het plassen al vrij snel in contact met zijn penis. Hij neemt hem vast om te richten en ontdekt onbewust dat sommige aanrakingen fijn aanvoelen. Bij vrouwen ligt dat anders.
</doc>
<doc id="2042" genre="news" gender="F">
Citytrip naar Berlijn? Acht leuke adresjes die alleen locals kennen
Berlijn is geen makkelijke dame. De stad kan ondanks het hoge hipstergehalte wat ruig en ontoegankelijk overkomen. Deze tips van locals, die in Berlijn wonen, wijzen je de weg voorbij de Brandenburger Tor en het Museumeiland. Want te midden van de Berlijners word je op slag verliefd.  Berlijn is geen makkelijke dame. De stad kan ondanks het hoge hipstergehalte wat ruig en ontoegankelijk overkomen. Deze tips van locals, die in Berlijn wonen, wijzen je de weg voorbij de Brandenburger Tor en het Museumeiland. Want te midden van de Berlijners word je op slag verliefd. ETEN Ontbijten om zes uur ’s ochtends of elf uur ’s avonds, het kan bij . Het restaurant is 24/7 open en je kan er terecht voor zowel zoet als hartig. Mini pancakes met een mimosa? Geen enkel probleem. Soms is er een lange rij, maar gebruik die wachttijd om goed rond te kijken: - het interieur is de definitie van een urban jungle – of geniet van een koffie in de lounge. Voor je het weet kan je je voetjes onder tafel schuiven. Berlijn is zowel hip en ruig als alternatief en gezellig. Maar er zit ook een klassiek kantje aan de stad. Dat bewijst . De negentiende-eeuwse villa huisvest vandaag onder meer een boekenwinkel, een tentoonstellingsruimte en een bistro. In de zomer kan je genieten van je eten op het terras, in de winter in de ‘wintertuin’ of binnen. Vooral de kaastaart is een aanrader – blijkbaar een van de beroemdste van Berlijn. Dat zegt genoeg. DRINKEN Je verwacht het niet wanneer je door het winkelcentrum en over de parking loopt, maar helemaal boven vind je een mooie verrassing. is wellicht de mooiste daktuin van Berlijn en we kunnen begrijpen waarom. Lekkere drankjes gaan hand in hand met plantenpracht en muziek, al dan niet live. Het heeft iets onwezenlijks om de drukte van de stad van bovenaf te bekijken: van dichtbij lijkt alles toch ver weg. Dit is zeker niet het goedkoopste adres van Berlijn, maar een ervaring die je moeilijk kan overslaan. Er wordt opnieuw iets gebrouwen in de oude . Ditmaal geen medicijnen, maar cocktails. Voor de rest is er aan het interieur weinig tot niets veranderd: bij Ora kan je nog steeds lichtjes beschonken in de wolk van de zweven. Als je wat extra chemie wilt tijdens je date is dit wellicht de uitgelezen plek. SHOPPEN werd ooit bijna een supermarkt, maar op het nippertje gered door de buurtbewoners. Het is nu een paradijs voor food lovers. Of je nu gaat voor de tofuburger of de gerookte vis, voor een sappig stuk vlees bij Kantine of voor een biertje: Markthalle Neun stelt nooit teleur. Vrijdagen zijn perfect voor een rustig marktbezoek, maar op donderdagavond en in het weekend is het gezellig druk. Er worden regelmatig concerten en workshops in het teken van lokale producten georganiseerd. De markt is perfect voor zij die meer willen weten over het eindproduct dat je geserveerd krijgt. Rommelmarkten zijn een typisch Berlijnse belevenis. Je vindt ze in alle vormen en maten, van ouderwets tot hipster en alles ertussenin. Bij krijg je een prachtige mengelmoes van beide. Buurtbewoners staan er zij aan zij met internationale creatievelingen en je kan er ook terecht voor de perfecte latte. De markt wordt slechts een keer per maand georganiseerd, maar kwaliteit is duidelijk belangrijker dan kwantiteit. Bovendien hebben de toeristenmassa’s Flowmarkt (nog) niet ontdekt: ideaal dus voor een authentieke ervaring. DOEN Het openbaar vervoer in Berlijn is algemeen gekend als stipt, betrouwbaar en heel uitgebreid. Een van de tramlijnen is wat anders dan de rest: de maakt een eindeloze cirkel door Berlijn. Een hele dag in rondjes draaien is wellicht wat overdreven, maar het loont wel de moeite om eens een ritje te maken. Waarom? Ten eerste komt de lijn door bijna elke wijk van Berlijn, zodat je een mooi overzicht krijgt van de onderlinge verschillen. Ten tweede heb je de indruk dat je door een openluchtmuseum rijdt. Street art is doorheen heel de stad aanwezig, maar op de Ringbahn zie je enkele van de beste voorbeelden voorbijflitsen. Steden kunnen tijdens de zomer al eens warm en drukkend zijn – Berlijn vormt daarop geen uitzondering. De stad is echter omgeven door natuurlijke meren die voor verkoeling kunnen zorgen, zoals . Het is een heel oud, diep meer, wat betekent dat het veel langer koel blijft dan andere meren in de omgeving. Bovendien is de sfeer geweldig. Families, jongeren, hipsters en oudere mensen komen hier samen om te ontspannen. Als je toch in de buurt bent, bezoek dan zeker ook Teufelsberg. Dit oude Amerikaanse afluisterstation is nu een walhalla voor street art en biedt een geweldig uitzicht over de omgeving.
</doc>
<doc id="2043" genre="news" gender="F">
Mensen met inkomen boven minimumloon profiteren het meest
Koopkracht Als de voorspellingen uitkomen, gaat 96 procent van de huishoudens er op vooruit. Maar voorspellingen blijven voorspellingen. Meer mensen moeten concreet merken dat het goed gaat, zei de koning in de Troonrede. En als de voorspellingen uitkomen, ziet het er goed uit: zo’n 96 procent van de huishoudens gaat er in 2019 op vooruit, verwacht het ministerie van Sociale Zaken. Een doorsnee huishouden krijgt volgend jaar 1,5 procent meer te besteden. De helft van de huishoudens gaat er minder op vooruit, de helft meer.
</doc>
<doc id="2044" genre="news" gender="F">
Een beetje pionieren is het nog wel, dat elektrisch rijden
Vier lessen Het is met elektrisch rijden net als met reizen naar de Noordpool. Hoe verder je gaat, hoe onherbergzamer het wordt. Maar wie de aanschaf van de auto en de reizen goed voorbereidt, komt heel ver. Vier lessen van een bevlogen Renault Zoë-rijder (en een gesneuvelde poolreiziger). Heroïsch was het idee van Salomon August Andrée wel. Hij zou als eerste mens de arctische wildernis bedwingen en de Noordpool bereiken, en hij zou dat gaan doen in een zijden ballon .
</doc>
<doc id="2045" genre="news" gender="F">
Loodsen stoppen met actievoeren: er komt ook geen grote stakingsactie op 21 september
De acties van de loodsen en het sluispersoneel zijn voorbij. Er komt ook geen grote stakingsactie op 21 september.  De acties van de loodsen en het sluispersoneel zijn voorbij. Er komt ook geen grote stakingsactie op 21 september. De vakbonden en bevoegde minister Liesbeth Homans (N-VA) zijn het erover eens geraakt om het overleg over de gelijkschakeling van de personeelsstatuten bij de Vlaamse overheid terug te sturen naar werkgroepen, is te horen bij de vakbonden. Het volstaat voor de bonden om alle geplande acties op te schorten zolang er overlegd wordt in de werkgroepen. Er komt ook geen grote stakingsactie op 21 september. Door de acties ondervonden de Vlaamse waterwegen dinsdag veel hinder. De ACOD en de christelijke vakbond ACV hadden hun acties maandag aangekondigd, als protest tegen het voorstel van minister Homans voor een wijziging van het ambtenarenstatuut. De minister had de ambtenarenvakbonden dinsdag uitgenodigd voor overleg. De bonden gingen erop in, maar de staking ging door.
</doc>
<doc id="2046" genre="news" gender="F">
Hollywood aan het Albertkanaal met Robbe de Hert en Willem Thijssen
Robbe de Hert spoelt donderdag 27 september om 19.30u aan in de parochiezaal van Massenhoven in de Kerkstraat 29 voor een vertoning van zijn langverwachte film Hollywood aan de Schelde. Het Davidsfonds Zandhoven heeft de regisseur uitgenodigd samen met Massenhovenaar Willem Thijssen (Thibo Pictures), uitvoerend producent van de documentairefilm vol interviews en filmfragmenten. Thijssen werkte in het verleden al samen met De Hert, onder meer aan ‘de Witte van Sichem’, het bioscoopsucces van Robbe uit begin jaren tachtig. De avond start met een gesprek met Robbe de Hert. Daarna wordt de film Hollywood aan de Schelde (120 minuten) in Blu-ray op groot scherm getoond. Na de filmvertoning kan u eventueel het boek Hollywood aan de Schelde aanschaffen en laten signeren door Robbe de Hert. Davidsfonds-leden betalen 6 euro, niet-leden 9 euro. (kma)
</doc>
<doc id="2047" genre="news" gender="F">
80-jarigen feesten in Bilzen
Het was een lekkere, gemoedelijke en herinneringsrijke bijeenkomst van hen die nog in leven waren, opgespeurd konden worden, fysisch en mentaal op punt en ook bereikbaar. Zelfs West-Vlamingen, Brabanders en Kempendochters kwamen opdagen in de feestzalen Bevershof om nog eens bijeen te zijn. En ’t was zo fijn dat na afloop menige suggestie werd opgegooid om de 5-jaren interval in te korten, en niet te wachten tot 2023 om elkaar dan als 85-jarigen terug te zien.
</doc>
<doc id="2048" genre="news" gender="F">
‘Ineens kijken er twintig duizend mensen mee’
E-sports Voor het eerst speelt een Nederlands team mee in een belangrijke competitie van League of Legends , de populairste e-sport ter wereld. „We hebben een goede show neergezet.” League of Legends , de populairste e-sport ter wereld, heeft sinds dit jaar een heuze eigen Champions League met een prijzenpot van 150.000 euro. Nederland? Dat was er dit jaar nog niet bij. Tot deze week. Het Nederlandse Team Echo Zulu neemt het van maandag tot donderdag op tegen een aantal van de sterkste teams van Europa in de groepsfase van de ‘EU Masters’.
</doc>
<doc id="2049" genre="news" gender="F">
Commissariaat voor de Media onderzoekt programma’s Yvon Jaspers
De programma’s worden onderzocht nadat vrijdag bekend werd dat de presentatrice een nevenfunctie heeft bij een veevoedergigant. Het Commissariaat voor de Media doet onderzoek naar de programma’s Onze Boerderij en Boer zoekt Vrouw (KRO-NCRV). Aanleiding is de berichtgeving in Trouw over de nevenfunctie van Yvon Jaspers, presentatrice van beide programma’s, die de schijn wekt van belangenverstrengeling.
</doc>
<doc id="2050" genre="news" gender="F">
Zeker 1.000 edelherten Oostvaardersplassen worden afgeschoten
In totaal moeten 490 herten in het natuurgebied in Flevoland in leven blijven. Een deel van de paarden wordt herplaatst. Zeker duizend edelherten in de Oostvaardersplassen moeten vanaf eind oktober worden afgeschoten. Daartoe heeft de provincie Flevoland Staatsbosbeheer dinsdag opdracht gegeven . In totaal mogen 490 herten in leven blijven.
</doc>
<doc id="2051" genre="news" gender="F">
De ‘untouchables van de Schelde’: ze zijn de bestbetaalde en machtigste ambtenaren van het land, en toch zijn ze de eersten om te staken
De loodsen legden vandaag het werk neer, met veel hinder in havens en aan sluizen tot gevolg. “Net verwende kinderen”, noemt havenschepen Marc Van Peel hen. Wie zijn die ambtenaren die elke maand zo’n 7.000 euro netto op hun rekening gestort krijgen en waarom voerden ze als eersten actie?  De loodsen legden vandaag het werk neer, met veel hinder in havens en aan sluizen tot gevolg. “Net verwende kinderen”, noemt havenschepen Marc Van Peel hen. Wie zijn die ambtenaren die elke maand zo’n 7.000 euro netto op hun rekening gestort krijgen en waarom voerden ze als eersten actie? De bestbetaalde ambtenaren van ons land zijn de eersten om protestacties te voeren. De vakbonden van de maritieme diensten staakten uit onvrede met de plannen van minister Liesbeth Homans (N-VA) om het ambtenarenstatuut aan te passen. Dat leidde de hele dag tot grote problemen. Tientallen schepen lagen te wachten op zee en in de havens. Nochtans was pas aanstaande vrijdag een algemene staking van ambtenaren aangekondigd.
</doc>
<doc id="2052" genre="news" gender="F">
Kakjes gooien op Uilse volkspelen
De jaarlijkse volksspelen op De Uil zijn niet meer weg te denken in Essen. Al 63 jaar worden er op de dinsdag volksspelen gehouden. Elke echte Uilenaar tekent present. De volksspelen horen nu eenmaal bij de kermis. Dinsdag kregen de schoolkinderen dan ook een vrije dag, sommige winkels waren gesloten, maar de cafés waren tot ’s morgens vroeg open. Veel mensen namen een vrije dag om de laatste kermisdag af te sluiten met de traditionele volksspelen, waar groot en klein aan deelnamen.
</doc>
<doc id="2053" genre="news" gender="F">
Oogafwijking of tourette - bijna elke AGT-finalist heeft een sob story
De Nederlandse zangeres Glennis Grace staat komende nacht in de finale van America's Got Talent. Na een spannende halve finale waarin ze een staande ovatie kreeg voor haar vertolking van This woman's work van Kate Bush, maakt de Amsterdamse zangeres kans op één miljoen dollar en een show in Las Vegas. Grace maakte niet alleen indruk met haar powervoice , maar ook met haar levensverhaal van alleenstaande moeder die in Amerika met haar onontdekte talent hoopt door te breken. Een insteek die in Nederland, waar Glennis Grace al lange tijd een gevestigde naam is, niet overal op begrip kan rekenen. Illustratief hiervoor is de manier waarop Arjen Lubach Glennis Grace's Heartbreaking Story in zijn show neerzette. De video gaat inmiddels viral en fans zijn bang dat, als dit Amerika bereikt, het haar stemmen kan gaan kosten. Naast Grace hebben bijna alle finalisten een sob story, een verhaal waar je om kunt huilen. Zo heeft komiek Samuel J. Comroe het syndroom van Gilles de la Tourette, heeft één van de acrobaten van Duo Transcend een oogziekte en moet violist Brian King Joseph leven met een progressieve zenuwziekte. Volgens critici vergroten de programmamakers die persoonlijke verhalen en exploiteren ze ze, om zo de kijkcijfers nog verder op te voeren. Uiteraard leveren die heroïsche verhalen voor de kandidaten ook extra bewondering en sympathie van het miljoenenpubliek op. Om de finale te winnen, moet Glennis Grace meer stemmen krijgen dan haar concurrenten. Tegen de volgende kandidaten neemt ze het vannacht op: In peilingen voorafgaand aan de grote finale gooit de 14-jarige Courtney Hadwin hoge ogen. Op het eerste gezicht is ze een schuchter, timide meisje. Maar zodra ze op het podium staat, verandert ze in een podiumbeest met een gouden strot. Ook gescheiden moeder Vicki Barbolak , woonachtig in een woonwagenkamp, heeft veel steun van het publiek. Met haar bos krullen en strakke jurkjes is de comédienne een opvallende verschijning. Vol zelfspot vertelt ze over haar meerdere scheidingen en het moederschap, onderwerpen die voor veel Amerikanen herkenbaar zijn. Het vioolspel van de altijd lachende Brian King Joseph is volgens velen magisch, ondanks zijn zenuwziekte waardoor hij soms het gevoel in zijn handen verliest. Lachen is het ook altijd met stand-upcomedian Samuel Comroe . Dat hij het syndroom van Gilles de la Tourette heeft en dat gebruikt als inspiratie voor zijn grappen, levert hem veel fans op. Het echtpaar Tyce Nielsen en Mary Ellen Wolfe vormt samen Duo Transcend en voert acts uit op de trapeze. Ook zij hebben een aangrijpend verhaal: Tyce heeft een ernstige oogaandoening. Alleen door intensief met zijn vrouw samen te werken, kunnen ze hun kunsten blijven doen. Zanger Michael Ketterer is vader van zes pleegkinderen. Zijn stem maakte zoveel indruk op jurylid Simon Cowell, dat die Ketterer via een druk op de golden buzzer een plek in de halve finale garandeerde. Verder doen er nog een illusionist, een operazanger en een Oostenrijkse acrobatengroep mee. Wie van deze kandidaten wint, wordt door het publiek bepaald. Kijkers kunnen stemmen via de speciale AGT-app, die alleen in Amerika kan worden gedownload. Ook kan er online worden gestemd, door in te loggen op de AGT-website en er is een speciale telefoonlijn waarop kijkers hun voorkeur kunnen doorgeven. De laatste twee cijfers van het nummer bepalen de kandidaat op wie je stemt. Vanaf elk telefoonnummer kan maximaal tien keer worden gestemd. Mensen met bijvoorbeeld een vaste lijn en twee mobieltjes kunnen dus in totaal dertig keer hun stem uitbrengen. Dat maakt dat veel kijkers twijfelen of er wel eerlijk gestemd wordt. Omdat deze mogelijkheden er alleen zijn voor kijkers in de Verenigde Staten, zoeken fans in Nederland naar omwegen om ook hun stem uit te kunnen brengen . Dat kan bijvoorbeeld met een VPN-dienst, waarmee je kan 'sjoemelen' met de locatie van je pc of mobiel. America's Got Talent wordt vannacht live uitgezonden op NBC tussen 02.00 en 04.00 Nederlandse tijd. De uitslag is een nacht later. Bekijk hier een gedeelte van haar optreden in de halve finales terug:
</doc>
<doc id="2054" genre="news" gender="F">
Jos Brech mag weer contact met buitenwereld hebben
AMSTERDAM - Jos Brech, de verdachte van de moord op Nicky Verstappen, mag weer contact hebben met de buitenwereld en met medegedetineerden. De beperkingen, die inhielden dat hij in het belang van het onderzoek alleen contact met zijn advocaat mocht hebben, zijn opgeheven. Brech wordt donderdag voorgeleid aan de rechter-commissaris, een onderzoeksrechter die moet beslissen over de verlenging van zijn voorlopige hechtenis. Zijn advocaat Gerald Roethof is blij met de opheffing van de beperkingen. Eerder beklaagde Roethof zich erover dat de familie van Nicky Verstappen, het Openbaar Ministerie en de politie vrij waren om informatie naar buiten te brengen, terwijl hij een slot op de mond had. De beperkingen van zijn cliënt hielden in dat hij evenmin iets mocht zeggen.   Roethof wil nu nog geen uitgebreide reactie geven. Hij zegt zich eerst te willen inlezen in aanvullende stukken van het OM, en met zijn cliënt te willen spreken. ,,Ik ga donderdag bij de rechtbank mijn argumenten in deze zaak naar voren brengen.” De voorgeleiding aan de rechter-commissaris is geen openbare zitting. Wanneer de eerste openbare zitting in de zaak zal zijn, is nog niet bekend. Brech werd eind augustus aangehouden in Spanje, en werd kort erna overgebracht naar Nederland. De politie kwam hem op het spoor na grootschalig dna-verwantschapsonderzoek waaraan een familielid van Brech meewerkte. De 11-jarige Nicky Verstappen verdween in de nacht van zondag 9 op maandag 10 augustus 1998, tijdens een zomerkamp op de Brunssummerheide. Zijn lichaam werd de volgende avond een kilometer verderop gevonden..
</doc>
<doc id="2055" genre="news" gender="F">
STANDPUNT. Staking loodsen: “Zelden gezien staaltje van machtsmisbruik”
Na een zelden gezien staaltje van machtsmisbruik, gingen dinsdagavond de loodsen en de sluiswachters in de Antwerpse haven weer aan de slag. Hun staking heeft in één dag voor enkele honderdduizenden euro’s aan economische schade aangericht. Het imago van de Antwerpse haven heeft een flinke deuk gekregen. Veel rederijen dreigen een verhuis naar Rotterdam of elders te overwegen. Maar dat zal de bestbetaalde ambtenaren van dit land allemaal worst wezen. Antwerps schepen van Haven Marc Van Peel (CD&V) kwam zelden zo scherp uit de hoek om een actie te veroordelen als vandaag. De werkgeversorganisaties schreeuwden terecht moord en brand.
</doc>
<doc id="2056" genre="news" gender="F">
Waar is Fan Bingbing?
SHANGHAI - Er is waarschijnlijk geen Chinees die het gezicht van de actrice Fan Bingbing niet kent. Waar de Amerikanen actrices als Jennifer Lawrence of Anne Hathaway hebben, hebben de Chinezen Fan.
</doc>
<doc id="2057" genre="news" gender="F">
Malle hijst vlag samen met lokale duurzame helden
Malle neemt deel aan de Week van de Duurzame Gemeente. Nog tot 25 september krijgen Duurzame Ontwikkelingsdoelstellingen of SDG’s (SDG’s) een gezicht via lokale helden die in hun dagelijkse bezigheden bijdragen aan duurzame ontwikkeling. Schepen voor Mondiaal Beleid Elisabeth Joris (DBM) hees de vlag aan het gemeentehuis. Alle lokale helden kregen een oorkonde. Zo verbouwt Godfried Bervoets al sinds 1991 biogroenten in zijn tuinbouwbedrijf Wijngaardhof. Ook de huiswerkbegeleiders van Het Rode Kruis kregen een pluim, net als het Mariagaarde Instituut, Immaculata Instituut, Feestvarken vzw, Ecover, Welzijnsschakel, vzw Domein de Renesse, Oxfam Wereldwinkel, Natuurpunt Voorkempen, De Werkplaats en tal van andere lokale duurzame helden. “Ik voel me geen held, eerder een ambassadeur”, merkte iemand bescheiden op. Iedereen kwam zijn oorkonde in ontvangst nemen, alleen de Blootgatters bleven weg. Niet omdat ze in hun bloot gat niet welkom waren in het gemeentehuis. “Nee, het is een verwijzing naar het voormalig naturistendomein aan De Kluis in de buurt van Blommerschot dat ze beheren”, legde Elisabeth Joris uit. “In de vallei van de Delfte Beek leveren ze prachtig werk, vandaar dat we van hen ‘helden van het water’ gemaakt hebben.”
</doc>
<doc id="2058" genre="news" gender="F">
Advocaat Jos Brech: OM heeft geen zaak
MAASTRICHT - Jos Brech, de verdachte van de moord op Nicky Verstappen, mag weer contact hebben met de buitenwereld en met medegedetineerden. De beperkingen, die inhielden dat hij in het belang van het onderzoek alleen contact met zijn advocaat mocht hebben, zijn opgeheven. Brech wordt donderdag voorgeleid aan de rechter-commissaris, een onderzoeksrechter die moet beslissen over de verlenging van zijn voorlopige hechtenis. Zijn advocaat Gerald Roethof is blij met de opheffing van de beperkingen. Eerder beklaagde Roethof zich erover dat de familie van Nicky Verstappen, het Openbaar Ministerie en de politie vrij waren om informatie naar buiten te brengen, terwijl hij een slot op de mond had. De beperkingen van Brech hielden in dat hij evenmin iets mocht zeggen. Roethof zegt het op dit moment ongepast te vinden om uitgebreid op de zaak in te gaan, maar zal de rechtbank donderdag laten weten dat volgens hem ,,het Openbaar Ministerie geen zaak heeft tegen mijn cliënt en met het bewijs dat er ligt nooit tot een bewezenverklaring zal komen.” Volgens Roethof heeft het OM echter ,,A gezegd, met een hoofdletter, en ze zullen nu tot het uiterste gaan om hun overtuiging hard te maken. Dat gaat ze niet lukken.”   Roethof zegt dit donderdag bij de rechtbank uitgebreid te zullen toelichten. De voorgeleiding aan de rechter-commissaris is geen openbare zitting. Wanneer de eerste openbare zitting in de zaak zal zijn, is nog niet bekend. Brech werd eind augustus aangehouden in Spanje, en werd kort erna overgebracht naar Nederland. De politie kwam hem op het spoor na grootschalig dna-verwantschapsonderzoek waaraan een familielid van Brech meewerkte. De 11-jarige Nicky Verstappen verdween in de nacht van zondag 9 op maandag 10 augustus 1998, tijdens een zomerkamp op de Brunssummerheide. Zijn lichaam werd de volgende avond een kilometer verderop gevonden..
</doc>
<doc id="2059" genre="news" gender="F">
International Strafhof begint vooronderzoek naar Rohingya-misdaden
Het vooronderzoek moet uitwijzen of er genoeg bewijs is voor een volledig onderzoek naar de misstanden tegen de moslimminderheid in Myanmar. Het Internationaal Strafhof (ICC) in Den Haag begint een vooronderzoek naar de misdaden die tegen de Rohingya, een moslimminderheid in Myanmar, zijn begaan. Honderdduizenden mensen werden door toedoen van het Myanmese-leger gedood en gedeporteerd naar buurland Bangladesh.
</doc>
<doc id="2060" genre="news" gender="F">
Justitie eist 20 jaar cel voor Rotterdamse prostitutiemoorden
De twee vrouwen werden in de jaren negentig op brute wijze gedood. Het coldcaseteam in Rotterdam deed jarenlang onderzoek. Het Openbaar Ministerie heeft dinsdag twintig jaar celstraf geëist tegen Albert B. voor het doden en verkrachten van twee vrouwen in de jaren negentig in het centrum van Rotterdam . De twee waren door messteken om het leven gebracht en werden zonder kleding gevonden. Pas in 2017 wisten politie en justitie een verdachte aan te wijzen in het zogenoemde prostitutieproject.
</doc>
<doc id="2061" genre="news" gender="F">
Bonsoir op Kerkplein Herentals
Het Kerkplein van Herentals wordt zaterdag 22 september omgetoverd in een Bonsoir- aperitief. Bonsoir, een bedrijf uit Zandhoven gespecialiseerd in het organiseren van afterworkparty’s, zet vanaf 15u het Kerkplein vol springkastelen en een kinderdisco. De eerste tweehonderd kinderen krijgen een gratis ijsje. ’s Avonds is er tot middernacht een feest met foodtrucks, cocktails en deejays als Lester Williams, Mister E, Enchanté en Dr. Voodoo. “Als het droog blijft, verwachten we zo’n tweeduizend mensen”, zegt Yves Swartebroeckx van Bonsoir. Misschien nog het belangrijkste: de toegang is gratis. Herentals wordt de voorlaatste Bonsoir in openlucht van dit jaar. De week daarop strijkt het evenement nog neer in Dendermonde. Daarna beginnen de indoor-Bonsoirs.
</doc>
<doc id="2062" genre="news" gender="F">
Dit jaar nog 12 drukjachten op everzwijnen in gebied Zwarte Beek: "Dé periode van omgewoelde tuinen moet nog komen"
In het jachtgebied van de Zwarte Beek – dat zich uitstrekt over Houthalen-Helchteren, Hechtel-Eksel, Leopoldsburg, Beringen en Heusden-Zolder – zetten ze de grove middelen in tegen de everzwijnenplaag. Voor nieuwjaar komen er nog 12 drukjachten in een poging de plaag te bedwingen. “Want dé periode van de omgewoelde tuinen moet nog komen”, waarschuwt Johan Craeghs van de Wildbeheerseenheid. Zowat elke dag is het tegenwoordig prijs in West-Limburg: bewoners die opstaan en een door everzwijnen volledig omgewoelde tuin zien. De wilde varkens dringen steeds dichter de woonwijken in. Ze terugjagen is verre van eenvoudig. De Wildbeheerseenheid (WBE) Zwarte Beek zet dit najaar daarom de grove middelen in. In het najaar volgen nog 12 drukjachten in hun jachtgebied, dat zicht uitstrekt over Houthalen-Helchteren, Hechtel-Eksel, Leopoldsburg, Beringen en Heusden-Zolder.
</doc>
<doc id="2063" genre="news" gender="F">
Producent Sesamstraat: Bert en Ernie zijn geen stel
De producent wijst erop dat de poppen weliswaar veel menselijke trekjes hebben, maar dat ze ‘toch echt geen seksuele oriëntatie hebben’. De beroemde Sesamstraatfiguren Bert en Ernie zijn toch geen stel. Dat schrijft de exploitant en producent Sesame Street dinsdagavond in een verklaring op Twitter . Eerder had scenarioschrijver Mark Salzman nog in een interview gezegd dat hij het duo altijd als homostel had gezien. In de Verenigde Staten zorgde het voor een relletje.
</doc>
<doc id="2064" genre="news" gender="F">
18 september 2018
Een vliegtuig met een sterke boodschap vliegt langs het hoofdkantoor van McDonald’s in Chicago, Illinois. Werknemers van het bedrijf protesteren tegen aanhoudende seksuele intimidatie in de restaurants van de fastfoodketen. Vergelijkbare acties vonden tegelijkertijd plaats in het hele land. Volgens een recente studie ervaart veertig procent van de vrouwelijke fastfoodmedewerkers ongewenst seksueel gedrag tijdens het werk. Deze acties gaat de geschiedenis in als de eerste landelijke “staking” tegen seksuele intimidatie in de fastfoodindustrie. De betogers dragen tape met “strike” en “me too” erop geschreven. Foto: Scott Olson/AFP
</doc>
<doc id="2065" genre="news" gender="F">
Emma Thompson: acteren en activisme zijn even belangrijk
Emma Thompson De Britse actrice speelt een gerespecteerde rechter in ‘The Children Act’. Over de huidige Engelse wetgeving is Thompson kritisch. Dat is geen verrassing, ze is altijd uitgesproken politiek geweest. ‘Verdienen jullie evenveel als andere journalisten?” In het midden van haar antwoord over de loonkloof in Hollywood kijkt actrice Emma Thompson mij en een andere vrouwelijke journalist aan tafel strak aan. „Niemand praat over zijn loon”, mompel ik. We zouden het oprecht niet weten. „Zou financiële transparantie niet fijn zijn in de eenentwintigste eeuw?”, reageert Thompson droog.
</doc>
<doc id="2066" genre="news" gender="F">
AWV valt stadsbestuur aan: “Dit vertraagt werken aan Vaartkombrug tot de lente”
Leuven -  Twee weken nadat bekend raakte dat de laatste werken aan de Vaartkombrug uitgesteld moesten worden tot na de verkiezingen, escaleert het dispuut. Na eerdere verwijten van N-VA valt nu ook het Agentschap Wegen en Verkeer de stad aan.  Twee weken nadat bekend raakte dat de laatste werken aan de Vaartkombrug uitgesteld moesten worden tot na de verkiezingen, escaleert het dispuut. Na eerdere verwijten van N-VA valt nu ook het Agentschap Wegen en Verkeer de stad aan. In een persbericht beschuldigt het Agentschap Wegen en Verkeer (AWV) de stad ervan dat ze hen verhinderen te beginnen aan drie cruciale werven voor fietsers. Het gaat om een nieuw fietspad langs de Lüdenscheidsingel, een breder fietspad en meer ruimte aan de bushalte aan de Tiensevest en veilige kruispunten aan de Vaartkom.
</doc>
<doc id="2067" genre="news" gender="F">
KdG daagt eerstejaars uit: organiseer een event in vier dagen
“We moeten nú naar de boot van Gert Verhulst vertrekken, we willen graag in te zien zijn”, zegt Ine De Volder haastig. Ze is een van de 160 eerstejaars event- en projectmanagement van de KdG-Hogeschool die tegen donderdagavond in Meatpack een groot event moeten zien te organiseren. Studente Ine De Volder maakt deel uit van het communicatie­team, een van de 25 groepen waarin de 160 eerstejaars event- en projectmanagement zich hebben opgedeeld. Elk team heeft zijn eigen opdracht: van onthaal of catering tot het inrichten van de exporuimte met ‘experiences’ of het invullen van de musicbox, of dansvloer.
</doc>
<doc id="2068" genre="news" gender="F">
Nieuwe eigenaar wil feestlocatie heropenen, maar zonder de zondagse overlast
Café De Schuur op de Kantonbaan in Oelegem heeft een nieuwe eigenaar. Buurman Erik Jans kocht de prachtig gelegen zaak. Hij hoopt eind dit jaar de deuren weer te openen, maar een zondagavonddancing zoals vroeger wordt het niet meer. De Schuur is even omstreden als populair. De vroegere camping ligt op een boogscheut van het fort van Oelegem, naast De Schijn en vlak bij het Antitankkanaal. Een paradijs, maar de jongste zeven jaar liep het soms de spuigaten uit. “Komt het door de publiciteit op Facebook? Maar er waren zondagavonden dat hier zelfs autocars met mensen vanuit het Franse Rijsel kwamen, om hier de hele zondagnacht te fuiven”, vertelt Erik Jans.
</doc>
<doc id="2069" genre="news" gender="F">
Populair postgebouw moet dicht voor nieuwe appartementsblokken
Gent -  Op het Stapelplein, naast de Oude Dokken, sluit een van de grootste postgebouwen van Gent midden november voorgoed de deuren. Het kantoor trekt naar de Nieuwevaart, het verdeelcentrum verhuist volgend jaar. In de plaats komen appartementen, huizen en een park.  Op het Stapelplein, naast de Oude Dokken, sluit een van de grootste postgebouwen van Gent midden november voorgoed de deuren. Het kantoor trekt naar de Nieuwevaart, het verdeelcentrum verhuist volgend jaar. In de plaats komen appartementen, huizen en een park. Het Stapelplein maakt deel uit van het nieuwe stadsdeel dat aan de oude dokken verrijst. Daarvoor moeten nu ook de gebouwen van Bpost wijken. De verhuizing ligt al enkele jaren op tafel, maar nu komen de plannen in een stroomversnelling. Het postkantoor verhuist in november naar de Nieuwevaart, bij het appartementencomplex Tribeca. “Een exacte datum hebben we nog niet”, zegt Barbara Van Speybroeck, woordvoerster van Bpost.
</doc>
<doc id="2070" genre="news" gender="F">
Nieuwe strafklacht in tegen broodfokker uit Boechout, zaakvoerder reageert ziedend
Dierenrechtenorganisatie GAIA heeft opnieuw een strafklacht ingediend tegen Puppy House uit Boechout, dat intussen Happy Doggy heet. Een jaar geleden werden de zaakvoerders veroordeeld voor de invoer van te jonge pups. Er zijn nu nieuwe klachten. Op 22 september vorig jaar werden Mathieu Clerckx en Louisa Thees als zaakvoerders van ­Puppy House door de correctionele rechtbank in Antwerpen veroordeeld tot een geldboete van 9.000 euro. “Belangrijker was de verbeurdverklaring van 191.000 euro voor het feit dat 382 honden te jong op transport werden gezet vanuit Tsjechië naar België”, zegt Anthony ­Godfroid, advocaat van GAIA, die de broodfok bestrijdt. “De procureur wou een handelsverbod, maar de rechter gunde de beklaagden nog één kans.
</doc>
<doc id="2071" genre="news" gender="F">
De weg kwijt in digitaal doolhof
Problemen met de belastingaangifte, zorgafspraken niet kunnen regelen en bankzaken die een puinhoop worden. Mensen die de weg niet goed kennen in de online wereld, kunnen flink in de problemen komen. Want de toegang tot betalingsverkeer, zorg en overheidscommunicatie is bijna vanzelfsprekend digitaal. Terwijl anderen met een paar klikken hun zaken regelen, lopen digibeten onherroepelijk vast in een digitaal labyrint. Ruim een kwart van de Nederlandse computergebruikers worstelt ermee.
</doc>
<doc id="2072" genre="news" gender="F">
Kabinetsreis ingekort, belastinggeld over de balk
Den Haag - Ambtenaren op het ministerie van Onderwijs zijn boos, omdat een kabinetsreis naar Japan voortijdig wordt ingekort. Eigenlijk zou minister Van Engelshoven van Onderwijs met een delegatie van ambtenaren vijf dagen in Japan zijn, maar dat worden er drie. Deze wijziging kost volgens haar departement 1902 euro extra aan ticketkosten, omdat het ticket van de bewindsvrouw moet worden omgeboekt. Volgens de geïrriteerde ambtenaren wordt de reis afgebroken omdat de D66-bewindsvrouw op 6 oktober op het congres van haar partij aanwezig moet zijn. Niet alleen wordt daar volgens betrokkenen over de precaire positie van fractieleider Pechtold gesproken, maar ook ligt er een motie van D66-leden op de loer die tegen de afschaffing van de dividendtaks zijn. Naar verluidt is daarom alle D66-kopstukken op het hart gedrukt om bij de bijeenkomst aanwezig te zijn. Volgens het ministerie van OCW wordt de reis echter ingekort nu blijkt dat een wetenschapsconferentie minder ministeriële interesse uit andere landen zou trekken.
</doc>
<doc id="2073" genre="news" gender="F">
Studentenmenu’s opnieuw duurder omdat quinoa en falafal ook meegerekend worden
Leuven -  Alma heeft haar maaltijden opnieuw duurder gemaakt. Voor warme maaltijden moeten studenten nu tussen 3,6 en 6,45 euro neertellen, een stijging van ongeveer 4,5 procent tegenover vorig jaar.  Alma heeft haar maaltijden opnieuw duurder gemaakt. Voor warme maaltijden moeten studenten nu tussen 3,6 en 6,45 euro neertellen, een stijging van ongeveer 4,5 procent tegenover vorig jaar. Alma heeft opnieuw een prijsverhoging doorgevoerd. Voor warme maaltijden moeten de studenten nu tussen de 3,6 en 6,45 euro betalen, terwijl de maaltijdprijzen tien jaar geleden nog tussen 2,1 en 4,9 euro schommelden, met inbegrip van de broodjes. Een simpele portie stoofvlees werd in tien jaar tijd twee euro duurder. Algemeen directeur Daniel Lips zegt dat de prijsstijging vooral te maken heeft met de stijging van de kosten voor voeding, energie en personeel, terwijl de Vlaamse subsidies die het mogelijk moeten maken om goedkope maaltijden aan te bieden, niet mee verhogen. “Die subsidies zijn al jaren niet geïndexeerd, waardoor de balans tussen inkomsten en uitgaven in onevenwicht is geraakt”, klinkt het. Ook de investeringen in infrastructuur en nieuwe recepten jagen de kosten omhoog. Zo zijn er de afgelopen jaren vernieuwde ‘food corners’ bijgekomen en een volledig nieuw ‘full service’ restaurant op Campus Gasthuisberg. Komende maandag opent er een nieuwe vleugel in Alma 2, waar de focus op gezonde en duurzame voeding ligt. Ook de ‘food corner’ op campus Groep T wordt volledig vernieuwd. “De studenten waren vragende partij”, zegt Lips. “We weerspiegelen voor een stuk de huidige maatschappij waarin het voedingspatroon is veranderd. Maar inderdaad, seitan, quinoa en falafel zijn duurder en die kosten worden ook ingecalculeerd.” Teleurgestelde studenten Heel wat studenten zijn niet te spreken over de prijsstijging en ook LOKO is ontstemd. “We beseffen dat er weinig alternatieven voorliggen”, schrijft de studentenkoepel op haar website. “Een prijsverhoging was een van de weinige opties op korte termijn die Alma had om haar financiën gezond te houden.” Voorts stellen de studentenvertegenwoordigers dat het prijsvoorstel van Alma eerst nog hoger lag, maar dat ze hiertegen hebben opgetreden. Alma zou beloofd hebben dit jaar werk te maken van een duurzaam financieel beleid, zodat studenten in de toekomst minder de dupe worden van veranderingen. “We zijn bezig met het opstellen van een nieuw businessplan”, zegt Lips. “Er zijn binnen de raad van bestuur gesprekken bezig met de stakeholders.” De directeur benadrukt echter dat dit niet betekent dat er in de toekomst geen prijsstijgingen zullen zijn.
</doc>
<doc id="2074" genre="news" gender="F">
Goedkope garnalen door warm weer
Visserij De prijzen van garnalen zijn zo laag dat vissers sinds dinsdag minder lang op zee mogen blijven. Zo moet het aanbod beperkt worden. Het is een zeer goed jaar voor Hollandse garnalen. En dus ook voor garnalenliefhebbers. In Noordzee en Waddenzee wemelt het ervan en de prijzen zijn daarom erg laag.
</doc>
<doc id="2075" genre="news" gender="F">
Afscheidnemend burgemeester zat dertig jaar in de politiek: “Ik heb nog de tijd meegemaakt van de gloeilamp als openbare verlichting”
Nu de gemeenteraadsverkiezingen dichterbij komen, nadert ook het einde van de politieke carrière van Luc Deneyer (CD&V). Na 30 jaar, waarvan 18 jaar als burgemeester van Bever, geeft hij er de brui aan. In april dit jaar kondigde burgemeester Luc Deneyer (CD&V) het einde van zijn politieke carrière aan. Na 30 jaar in de lokale politiek, waarvan 18 jaar met de burgemeesterssjerp, staat hij volgende maand niet meer op de lijst voor de gemeenteraadsverkiezingen. “Ook al kom ik niet meer op, toch doen mijn collega’s van Thuis in Bever-Chez nous a Biévène nog geregeld een beroep op mij, voor toelichtingen en om teksten te schrijven voor de burgers.
</doc>
<doc id="2076" genre="news" gender="F">
Elon Musk stuurt Japanse superster naar de maan
SpaceX-baas Elon Musk (47) stuurt een steenrijke Japanner naar de maan: modemiljardair Yusaku Maezawa (42) zal over enkele jaren als eerste ruimtetoerist rond de maan vliegen. En een select groepje kunstenaars mag ook mee. Als alles goed gaat, tenminste. “Al sinds mijn kindertijd hou ik van de maan.” Yusaku Maezawa glunderde tijdens de persconferentie van SpaceX. Hij kocht meteen alle zitjes op de Big Falcon Rocket (BFR). Om zes tot acht kunstenaars mee te nemen en hen te inspireren, zo legt hij uit op zijn website. “Welke liedjes zou John Lennon hebben geschreven als hij de kromming van de aarde had gezien? Welke schilderijen had Pablo Picasso gemaakt?” Maezawa staat bekend als kunst- en muziekliefhebber.
</doc>
<doc id="2077" genre="news" gender="F">
Miljoenenschikking in misbruikzaak bisdom van Brooklyn
Het gaat om een van de hoogste bedragen die ooit toegezegd aan slachtoffers van misbruik in de Katholieke Kerk in de Verenigde Staten Vier mannen hebben een schikking getroffen met het bisdom van Brooklyn. Ze stellen als kind door een kerkleraar seksueel te zijn misbruikt. Het gaat om een compensatie van 27,5 miljoen dollar (ongeveer 23,6 miljoen euro) in totaal. Dat bericht The New York Times  dinsdag.
</doc>
<doc id="2078" genre="news" gender="F">
Amsterdam: 40.000 lijntjes coke per dag
Uit onderzoeker naar het restwater van Amsterdam blijkt dat er naar schatting dagelijks 40.000 lijntjes coke worden gesnoven in de hoofdstad. Dat werd bekend tijdens een eenmalige raadsbijeenkomst in de hoofdstad, georganiseerd door PvdA-fractievoorzitter Sofyan Mbarki. Daar werd duidelijk dat de stad zucht onder ondermijnende criminaliteit. Wie goed kijkt, ziet het overal. Of zoals rechercheur Arno van Leeuwen, die als expert werd gehoord, Johan Cruijff citeerde: ’Je gaat het pas zien, als je het door hebt’. De onderwereld nestelt zich steeds vaker in het gewone leven van de Amsterdammer. Om criminelen tegen te houden zich te mengen in de bovenwereld wordt door de overheid onder meer gewerkt aan een vergunningplicht. Eénmalige gemeenteraadsvergadering over de oprukkende criminaliteit in de stad. Ⓒ MOUW, RICHARD Pieter Tops van de politieacademie vertelde dat de geldstromen uit criminele handelingen niet goed in kaart zijn gebracht. „We weten niet goed genoeg wat er met het geld gebeurt. We hebben globaal het idee dat het teruggaat in de drugs, dat er dure goederen van worden gekocht en dat het geïnvesteerd wordt in de bovenwereld, zoals in vastgoed.” Alle specialisten gaven bij de gemeenteraadsleden aan, dat het vooral zorgelijk is, dat de nieuwe generatie criminelen steeds jonger wordt. Naast de top-600 aanpak, die door het dwingende karakter succesvol kan worden genoemd, is de onderlaag met de top-400 aanpak ook nog wel in zicht, maar de ’talenten’ zitten momenteel onder de radar. Deze groep detecteren zou bijna op de scholen moeten gebeuren. Van Leeuwen gaf een voorbeeld van hoe ondermijnende criminaliteit kan worden aangepakt. De Javastraat ging ernstig achteruit, omdat er geen vergunde ondernemingen zaten en de overheid geen goed zicht meer had. De politie besloot tot interventies, haalde de slechte ondernemers eruit en met hulp van de gemeente werd er een sterke winkelmanager aangesteld. „Het lijkt soms wel landjepik tussen de goeden en slechten”, noemde hij de ’oorlog’ met criminelen. Ilse Verkerk, hoofd van de gemeentelijke organisatie Amsterdamse Aanpak ondermijning, merkte op dat er wordt gewerkt aan een aanwijzingsbevoegdheid voor de burgemeester om een vergunningplicht op te leggen. „Je komt er als gemeente alleen tussen als je zorgt dat je een positie hebt. Dus bijvoorbeeld als iemand een vergunning moet aanvragen. Dan krijg je informatie. Op dit moment geldt dit voor de horeca en speelautomatenhallen, maar dat kan je uitbreiden naar andere branches of straten.” Wanneer de raad over dit plan een besluit neemt, is onbekend.
</doc>
<doc id="2079" genre="news" gender="F">
Volle portemonnee is niet dankzij regering
.
</doc>
<doc id="2080" genre="news" gender="F">
Eerste hulp bij burenruzies
Burenruzies zijn van alle tijden. Maar hoe lost u ze anno 2018 zo efficiënt mogelijk op? Dit zijn vier dilemma’s waar ruziënde buren mee te maken krijgen. Meteen procederen of eerst bemiddelen? Een onderling akkoord verdient altijd de voorkeur boven een vonnis. ‘Een akkoord geeft meer voldoening en leidt minder tot gezichtsverlies’, zegt Kristiaan Rotthier, vrederechter in Beveren en auteur van het boek . ‘Als buren samen tot een akkoord zijn gekomen, kan de relatie daarna terug normaliseren. Als één van beide veroordeeld is in een vonnis wordt dat veel moeilijker.
</doc>
<doc id="2081" genre="news" gender="F">
Halle verwelkomt nieuwe inwoners
Halle - Elk jaar komen er gemiddeld zo'n 2.000 mensen in Halle wonnen, terwijl er gemiddeld zo'n 1.700 ook wegtrekken uit de stad. Jaarlijks betekent dit een aangroei van zo'n 300 extra Hallenaren. Ook dit jaar nodigde de stad Halle alle nieuwe inwoners uit op een onthaaldag. 175 gingen hier op in. Na een toelichting in het stadhuis konden ze kiezen tussen een busrit langs mooie plekjes in de stad, een stadswandeling met gids of een geleid bezoek aan de basiliek. Na afloop werden ze allemaal getrakteerd op een wafel, een ijsje en een drankje in het stadhuis.
</doc>
<doc id="2082" genre="news" gender="F">
Nederlanders doen meest online boodschappen
Bijna eenderde van de Nederlandse bevolking doet online boodschappen. Als het om alle e-bestellingen gaat, staat Nederland in Europa op de vijfde plek. Nederlanders kopen vaker dan andere Europeanen online levensmiddelen. Dat blijkt woensdag uit onderzoek van het Centraal Bureau voor de Statistiek . 29 procent van de Nederlandse bevolking deed vorig jaar online boodschappen. In 2016 lag dat percentage nog op 21.
</doc>
<doc id="2083" genre="news" gender="F">
Debat over de plannen van een eenzaam kabinet
De Haagse Stemming Vandaag is, van ’s ochtends tot ’s avonds, de eerste debatdag van de Algemene Politieke Beschouwingen. Goedemorgen! Het is dag één van het debat over het voorgenomen kabinetsbeleid. Traditioneel wordt nu de aandacht getrokken met plannetjes. En van wie kwam wat in de Troonrede?
</doc>
<doc id="2084" genre="news" gender="F">
'Onontbeerlijk in je kast: de juiste jeansbroek'
‘Schoenen van Marni die op alles passen en een ongelofelijke leest hebben. Ik ben geen hakkenmadame, maar deze schoenen zijn goud waard. De juiste jeansbroek is ook onontbeerlijk in je kast. Ik heb er net eentje gevonden van Lee die perfect zit.’ ‘Mijn verlovingsjurk van John Galliano. Het is gemaakt uit een romantische stof, geprint toon op toon in ecru en zeer sober. Een mooi stuk, dat verbonden is aan een prachtig souvenir. Ook de lange avondjurk van Leonard van mijn grootmoeder zal ik nooit weggooien: een prachtig zwart kleed, met felle bloemen. Helaas komt het bij mij te kort voor het ultieme effect.’ ‘Mijn eerste handtas van Prada. Een wat groter model in bruin leder, met een speciale handvat. Ik heb hem nog steeds en hij is nauwelijks gedemodeerd.’ ‘Alle varianten van blauw, behalve turquoise, dat vind ik verschrikkelijk. Wat niet wil zeggen dat een flashy kleur of een mooie pasteltint me ook niet kunnen bekoren.’ ‘Ik heb lange benen, een korter bovenlijf en geen opvallende taille. Ik leg dus beter een accent onderaan.’ ‘Ik heb bewondering voor verschillende iconen. De ontwerpster Phoebe Philo springt er misschien wel het meest uit: ze heeft een mooie minimalistische stijl, puur en toch erg vrouwelijk.’ ‘Ik herinner me een Sweet sixteen’-verjaardagsfeestje waar ik me gewaagd heb aan beige Buffalo’s.’ ‘Ik hou van Céline: pure sobere kledij, vaak iets mannelijker oversized met toch een vrouwelijke touch. Een andere favoriet is Stella McCartney omwille van haar elegante stijl met een edge. Ze betekent ook veel voor de opkomst van het ecobewustzijn in de high-end mode.’ ‘ natuurlijk. Buitenshuis ligt mijn focus op accessoires. Elk seizoen ga ik langs bij in Gent en bij in Rijsel. Tijdens een weekendje weg met mijn man in Parijs bezoek ik graag enkele vintagewinkels.’ ‘Pailletten, aansluitende kledij of te veel blingbling, daar hou ik echt niet van. Dat soort dingen zijn voor een ander type vrouw weggelegd.’
</doc>
<doc id="2085" genre="news" gender="F">
Groene vingers? Gent krijgt eigen 'moestuinbeurs'
Gent - Tips uitwisselen over pompoenen en boontjes van eigen kweek, lokale hapjes degusteren en met een goedgevulde tas vol nieuwe zaden thuiskomen. Dat is de missie van Pit, een nieuwe beurs rond moestuinieren in de Floraliënhal. Een eigen, lokaal gebrouwen biertje moet er de smaak al in brengen. Horecabeurzen. Trouwbeurzen. Designbeurzen. Noem een thema en er bestaat wel een expo voor. Maar wie tips zocht voor een florerende moestuin, bleef jarenlang in de kou staan. Het nieuwe evenement Pit brengt daar binnenkort verandering in. Van 12 tot 14 oktober brengt het de crème de la crème van de duurzame voedingsindustrie in de Floraliënhal samen om te netwerken, tips uit te wisselen en hun producten te tonen aan het grote publiek. Moestuinders kunnen er leren fermenteren, 'zaadbommen' maken en koken met voedselrestjes. Scholen krijgen er workshops rond de oorsprong van onze voeding. Ondernemers, overheden en onderzoekers kunnen er netwerken. Want Gent is in de ban van moestuinieren. De buur­de­rijen, zelfpluktuinen en groene daken in en rond de stad zijn allang niet meer op één hand te tellen. Steeds meer bewoners dwepen met de 'korte keten', waarbij boeren rechtstreeks verkopen aan consumenten, zonder tussenkomst van groothandels of supermarkten. “Daarom wilden we ons evenement ook per se in Gent organiseren”, zegt initiatiefneemster Vera Meersman, die samen met haar broer Frederik ook achter Flanders Horse Expo zit. “Van foodblogs tot het stadsplatform Gent En Garde: er gebeurt hier zo veel rond duurzame voeding. Het was in Gent of het was niet.” De beurs zal zo'n zeventig exposanten tellen. Stadslandbouwers zoals de dakboerderij Roof Food en de zwammenkwekerij Pad En Stoel tekenen al present. De Wilde Brouwers, die in Merelbeke biermaken van broodresten en regenwater, maakten speciaal voor het evenement zelfs een gelijknamig pilsje. “Met een laag alcoholgehalte en gebrouwd met een hopsoort met een floraal aroma”, zegt brouwer Denis De Wilde. In totaal zullen zowat 5.000 flesjes, goed voor 1.800 liter, worden verdeeld.
</doc>
<doc id="2086" genre="news" gender="F">
Neos-leden in de ban van 'Truken van de foor'
Mireille Vaessen schreef 'Truken van de foor', zich baserend op verschillende boeken over het leven van Edith Piaf, interviews, films, de vele brieven die ze schreef, een bezoek aan haar appartement in Parijs … en ze gaf er daarna haar eigen draai aan. Op een indrukwekkende manier vertelde ze het leven van Edith Piaf en werd ze muzikaal begeleid door Sam Pasternak. Mireille vertelde de luisteraars over de geboorte van Piaf, hoe ze verlaten werd door haar moeder en opgroeide bij haar grootmoeder, die in Normandië een bordeel uitbaatte. Haar debuut als zangeres maakte Piaf rond haar vijftiende als straatzangeres. Toen ze 17 jaar was, kreeg Piaf een dochter, Marcelle, verwekt door Louis Dupont, een Parijse koerier op wie ze verliefd geworden was. Het kind overleed op tweejarige leeftijd aan een hersenvliesontsteking. Al haar liefdes kwamen aan bod, maar haar grote liefde was de bokser Marcel Cerdan, een gehuwde man. Toen hij overleed in een vliegtuigongeluk kwam ze dit moeilijk te boven. Tijdens de Duitse bezetting in de Tweede Wereldoorlog schreef Piaf haar befaamde lied 'La Vie en rose' en was ze bij de soldaten zeer geliefd. Piaf trad overal in de wereld op, en was van arm meisje een geliefde zangeres geworden. Mireille en Sam brachten dit alles op en manier met kippenvelmomenten, maar ook met ludieke momenten. Met haar prachtige stem zong Mireille liedjes van Edith en als afsluiter zong ze 'Non, je ne regrette rien' met zoveel overgave dat iedereen diep ontroerd was. Ze kregen dan ook een staande ovatie. Na de voorstelling legde Mireille uit hoe ze aan de titel kwam: Edith haar vader was een Franse acrobaat die optrad op kermissen en in een circus vandaar "foor" en "truken" slaat op al de truken die zij bedacht om het echt te maken in de harde wereld. De namiddag werd afgesloten met een heerlijk tasje koffie in Brasserie 't Stadhuis, en werd er nog druk nagepraat over de geweldige voorstelling.
</doc>
<doc id="2087" genre="news" gender="F">
OM laat misbruikslachtoffers in de kou staan
DEN HAAG - Het Openbaar Ministerie laat een slachtoffer van kindermisbruik in de kou staan door de vervolging van de verdachte in stukken te knippen. Onze rechtbankverslaggeefster is aanwezig in de rechtszaal. Volg haar live tweets onderaan dit bericht. Het gevolg is dat het slachtoffer twee keer een traumatiserende strafzaak moet bijwonen: een in Nederland waar de verdachte wordt vervolgd voor kindermisbruik, en een in België dat hem wil vervolgen voor het maken en verspreiden van de beelden van datzelfde misbruik. Dat zegt advocaat Richard Korver, die vanmiddag door middel van een kort geding in Den Haag probeert het OM te dwingen van gedachten te veranderen. De 26-jarige verdachte Lars de R. uit Krommenie wordt verdacht van seksueel misbruik van zeker tien jongens van tussen de vier en acht jaar oud. De meeste slachtoffers komen uit Nederland, maar er zijn er ook uit India en Kroatië. Het onderzoek naar het vermeende misbruik begon in België na een anonieme tip. Dat leidde naar de Nederlandse verdachte. Volgens het OM misbruikte Lars de R. de jongens niet alleen, maar hij filmde het ook, en verspreidde de beelden. In de zaak van een van de slachtoffers is volgens Korver nu besloten dat Lars de R. in Nederland alleen wordt vervolgd voor kindermisbruik, en niet meer voor het maken, bezitten en verspreiden van kinderporno. Dat wordt overgelaten aan de Belgische autoriteiten. Korver noemt de beslissing om de zaak uit elkaar te trekken onbegrijpelijk. „De Nederlandse rechter zal door deze beslissing tot een ander – lager – oordeel komen, dan wanneer hij alle strafbare feiten zou kunnen beoordelen. En het slachtoffer wordt gedwongen om twee keer een traumatische rechtsgang mee te maken om zijn recht te halen. Terwijl de feiten zijn gepleegd door een Nederlandse dader, op Nederlands grondgebied en jegens een Nederlands slachtoffer.” Ook advocaat Sébas Diekstra, die een ander slachtoffer bijstaat, vindt de beslissing van het OM „niet te rechtvaardigen”,. Hij verwijt het OM geen enkele rekening te hebben gehouden met de belangen van de slachtoffers. „Zij zijn er in elk geval niet over gehoord. Juist bij zulke jonge en kwetsbare slachtoffers is het de voornaamste plicht van het OM om na te gaan wat hun wensen zijn.” De inhoudelijke behandeling van de strafzaak staat gepland voor donderdag 27 september, bij de rechtbank in Alkmaar. Mocht het in kort geding niet lukken om het OM zover te krijgen dat Lars de R. voor alle feiten wordt vervolgd, dan wil Korver wil dat de zaak wordt aangehouden, tot het gerechtshof in Amsterdam een beslissing heeft genomen in een zogenoemde artikel 12-procedure. Dat is een procedure waarmee bezwaar kan worden aangetekend tegen een beslissing van het OM om niet te vervolgen.
</doc>
<doc id="2088" genre="news" gender="F">
Glennis Grace maakt er een prachtig slotstuk van bij America&#8217;s Got Talent
America’s Got Talent Glennis Grace had zichtbaar plezier in de finale van America’s Got Talent. Ze is zonder twijfel de beste zangeres, maar dat is niet het enige wat telt. Met een heel eigen versie van het liedje ‘Run’ van Snow Patrol heeft de Amsterdamse Glennis Grace haar avontuur bij America’s Got Talent afgesloten. Ze kreeg in de finale van de populaire Amerikaanse talentenshow opnieuw een staande ovatie, al lukte dat de andere acts ook.
</doc>
<doc id="2089" genre="news" gender="F">
Afspraak is afspraak, als het ons uitkomt: Is de klant nog koning of steeds vaker een boer?
Na de restauranthouders morren nu ook andere zelfstandigen over het gedrag van hun klanten. We komen steeds vaker te laat, annuleren last minute of dagen niet op en peuzelen zo aan hun inkomen. Waar is de royale hoffelijkheid van de klant gebleven? Ondergetekende ging onlangs naar de kapper. Dat is geen vermelding in de krant waardig, ware het niet dat de kapster met de handen in het haar zat door de etiquette van haar cliënteel. In een notendop: na twintig jaar knippen op afspraak keilde ze haar drukbezette agenda en roodgloeiende telefoon de vuilnisbak in. Voortaan geen afspraken meer. Vrij binnen en buiten.
</doc>
<doc id="2090" genre="news" gender="F">
Dansers Troubleyn  spraken al maanden over gedrag Fabre
#MeToo  De dansers die Jan Fabre betichten van seksisme spraken achter de schermen al maanden over misstanden, ook op speciale bijeenkomsten. Ze willen geen slachtoffer zijn en ze kiezen voor activisme, dat laten de mensen weten die vorige week donderdag in een open brief de Belgische kunstenaar en choreograaf Jan Fabre beschuldigden van grensoverschrijdend gedrag. Twintig medewerkers en oud-medewerkers van Fabres balletgezelschap Troubleyn publiceerden een open brief in het online cultuurmagazine rekto:verso waarin ze beschrijven hoe hij zich structureel schuldig heeft gemaakt aan seksisme, machtsmisbruik en ongepaste seksuele avances.
</doc>
<doc id="2091" genre="news" gender="F">
Glennis Grace is in LA deel van een gelikt tv-spektakel
"Hi, I'm Darren. I'm your warm-up boy." De finale van America's Got Talent gaat bijna beginnen. De show is straks live, maar de act van illusionist Shin Lim wordt van tevoren opgenomen. Daarom moet het publiek alvast uitbundig applaudisseren. "Jullie zijn geweldig. Nog één keer", zegt Darren. De Nederlandse journalisten bij de finale van America's Got Talent zitten helemaal bovenin het Dolby Theater. Juryleden Howie Mandel, Mel B. en Heidi Klum zijn net onder luid gejuich de zaal in gekomen als even later juryvoorzitter Simon Cowell binnenkomt. Dan ontploft de zaal bijna. De mensen langs wie hij loopt, willen hem allemaal aanraken. Hij noemt het optreden van Lim een "winning act" - en dan moet de show dus nog beginnen. Samantha Baretto (22) is groot fan van Glennis Grace. "Ze gaat winnen!", zegt ze. Haar buurman denkt daar anders over. Winnen is ook niet nodig, denkt hij. "Ze gaat na vanavond toch wel miljoenen verdienen." En dan is het 17.00 uur in Los Angeles. Darren telt af. De finale begint. Tien finalisten in precies twee uur. Na elk optreden een reclameonderbreking van drieënhalve minuut. Deze supergelikte Amerikaanse show verloopt geolied. Zodra de reclame begint, stroomt het podium vol met tientallen medewerkers in zwarte T-shirts die decorstukken af- en aan slepen. Daar middenin staat de volgende finalist alvast klaar. En ondertussen worden special effects getest. Het lijkt een chaos, maar dat is het niet. Terwijl metershoge vlammen nog doven, staan er nog twintig seconden op de klok. Darren: "Come on crazy and over the top". Het volgende optreden. Een violist, acrobaten, stand-up comedians, een operazanger en dan Glennis Grace. De jury is vanavond niet zuinig met grote woorden . " Amazing ", " absolutely sensational ", " life-changing ". En volgens jurylid Cowell: "De beste finale waar ik ooit bij ben geweest!" Grace is na afloop tevreden over haar eigen optreden, vertelt ze backstage. Of het genoeg was voor de winst, horen we komende nacht. Dan wordt er nog één keer een show opgetuigd om de winnaar bekend te maken.
</doc>
<doc id="2092" genre="news" gender="F">
Directeur Wildlands Emmen vertrekt
Het voormalig Dierenpark Emmen heeft te maken met tegenvallende bezoekersaantallen. De directeur van het voormalige Dierenpark Emmen stapt per direct op. Het park, waarin de gemeente Emmen 60 miljoen euro heeft geïnvesteerd, kampt met tegenvallende bezoekersaantallen.
</doc>
<doc id="2093" genre="news" gender="F">
Hongaarse regering komt met televisiespotjes tegen Sargentini
De Hongaarse regering heeft een mediacampagne gelanceerd in reactie op het kritische rapport van GroenLinks-Europarlementariër Judith Sargentini en de strafprocedure van het Europees Parlement. Vorige week stemde een meerderheid van het Europarlement in met strafmaatregelen tegen Hongarije. De campagne, 'Laat ze ons het zwijgen niet opleggen', bestaat uit spotjes op radio, televisie en sociale media. Ook komen er mogelijk billboards langs de weg, melden Hongaarse media. De eerste campagnevideo werd gisteravond gepubliceerd op de Facebookpagina van de regering. In de video zijn beelden te zien van Judith Sargentini, Guy Verhofstadt en de Hongaars-Amerikaanse miljardair George Soros. In de video is te horen: "Zij beschuldigen ons ervan dat de Hongaren geen migrantenland willen zijn. De pro-migratie meerderheid in het Europees Parlement wil ons het zwijgen opleggen omdat we ons land en Europa verdedigen met een grenshek. Laat ze ons niet chanteren. Laten we Hongarije verdedigen!" Eerder werd een soortgelijke campagne gevoerd tegen Soros, die volgens de Hongaarse regering Europa wil overspoelen met migranten. De filantroop spant in hun ogen samen met Brussel om Hongarije in een kwaad daglicht te zetten en de grenzen te openen. Bij de campagne werden door het hele land 'Stop-Soros'-billboards geplaatst. Het Europees Parlement stemde vorige week over strafmaatregelen naar aanleiding van een rapport van Judith Sargentini over de staat van de democratie in Hongarije. Uit dat rapport blijkt dat de democratie, de onafhankelijke rechtsstaat en fundamentele rechten er worden bedreigd. De artikel-7-procedure is een strafmaatregel voor EU-lidstaten die zich niet aan de regels houden en kan er uiteindelijk toe leiden dat het land stemrecht in het Europarlement wordt afgenomen. Premier Viktor Orbán zei maandag in het Hongaarse parlement dat Hongarije juridische stappen gaat ondernemen tegen de stemming. Volgens Orbán is die oneerlijk verlopen. Afwezige parlementariërs zouden moeten meetellen als tegenstem, claimen de Hongaren. De regering wil naar het Europese Hof van Justitie stappen om de stemming aan te vechten. In Hongarije is verdeeld gereageerd. Oppositiepartijen gingen afgelopen weekend de straat op om te demonstreren tegen de regering. Bekijk hier reacties van de demonstranten en andere Hongaren: Demonstranten droegen Europese Unie-vlaggen. Op een spandoek stond "Bedankt Sargentini". "Zij heeft ons laten zien wat voor foute dingen er aan de hand zijn in Hongarije," zei de man die het spandoek omhoog hield. Een vrouw met een Hongaars en een EU-vlaggetje in haar hand zei dat Orbán zijn conclusies moet trekken na het vernietigende rapport. "Als hij echt een leider wil zijn van een EU-land, dan moet hij nu aftreden, samen met zijn kabinet. Dat is wat ik hoop." Ze zijn blij dat de Europese Unie achter ze staat, en druk probeert uit te oefenen op premier Orbán. "Ik wil dat mijn kleinkinderen opgroeien in een normaal land waar echte Europese waarden gelden", zei een gepensioneerde vrouw. Bij de laatste verkiezingen in april dit jaar, kreeg Orbáns partij Fidesz 48,8 procent van de stemmen. Dat bleek genoeg voor een twee derde meerderheid in het parlement voor de partij, vanwege de samenstelling van kiesdistricten die Orbán eerder grondwettelijk in zijn voordeel had aangepast. Journalist Aron Ambrozy van pestisracok.hu , een nieuwswebsite die de lijn van de regering volgt, noemt het Europees Parlement een circus. "Daar zitten krankzinnige mensen die onzinnige dingen zeggen, het is een totaal onbelangrijk parlement", zegt hij. Hij vindt dat de EU zich niet met Hongaarse zaken mag bemoeien en dat "Hongarije Hongarije moet blijven". Orbáns kiezers zijn vooral tevreden met het harde asielbeleid en de anti-migratielijn van de regering. Na het optrekken van een dubbel grenshek aan de zuidgrens met Servië, komen nog nauwelijks vluchtelingen en migranten het land in. Orbán-supporters zien het Sargentini-rapport als een poging van Brussel om Hongarije migranten op te dringen. "De EU moet ons niet dwingen te doen wat zij willen", zegt een man op een straatfestival in Boedapest. "Laat de mensen hier zelf beslissen wat ze willen." Veel Hongaren voelen zich gesterkt door andere landen in Europa waar ook steeds minder steun is voor migratie. "In Brussel mogen ze ons niet", zegt een andere man. "In Europa houden ze van ons." Zsuzsa Sandor, oud-rechter en publicist, zegt dat Orbán's migratieretoriek vooral een rookgordijn is om de andere punten van kritiek te verhullen. "Hij gooit alles op migratie. Hij interpreteert het Sargentini-rapport als iets van de mensen die Europa willen laten volstromen met migranten", zegt ze. Sandor wijst erop dat het Sargentini-rapport vooral kritisch is op de onafhankelijkheid van de rechtspraak in Hongarije. De afgelopen jaren zijn veel nieuwe rechters benoemd die nauwe banden hebben met de premier en zijn regering. En ook de media komen een voor een in handen van zakenmensen uit de kring van Orbán, zoals vorige maand gebeurde met HirTV . Sandor denkt niet dat een artikel-7-strafprocedure iets zal veranderen in haar land. "Orbán is een populistische leider die dit naar zijn eigen voordeel zal draaien," zegt ze. "De EU kan onze problemen niet oplossen, dat moeten de Hongaren zelf doen. Zolang er genoeg mensen zijn die geloven in de populistische boodschappen van de premier, zullen we geen verandering zien."
</doc>
<doc id="2094" genre="news" gender="F">
Op zoek naar het ongewone met Irma Boom
Boom Maakt Boek Een nieuwe documentaire laat zien dat de beroemde ontwerper Irma Boom veel van zichzelf en haar opdrachtgevers eist. Een boek, zou je denken, is iets om naar te kijken, en daarnaast om aan te voelen, en – als het net van de drukker komt – om aan de ruiken. Goede zet dus van grafisch vormgever en filmmaker Lex Reitsma om zijn documentaire Boom Maakt Boek , over ontwerper Irma Boom, te laten beginnen met het geluid van een boek. In het begin van de film zijn dat de grote ruisende vellen van boek in wording over modeontwerpers Viktor & Rolf; aan het einde van de film is dat het geplof van de zware metalige bladzijden van haar boek voor Renault.
</doc>
<doc id="2095" genre="news" gender="F">
Van Vlam-voertuig is nieuwste hulpmiddel inzake brandpreventie
Lubbeek - Donderdag stelden Hulpverleningszone Oost van Vlaams-Brabant en Oscare vzw het nieuwe voertuig voor in Lubbeek. Het zal voortaan regelmatig opduiken op evenementen en moet mensen bewust maken van brandgevaar en wegwijs maken in brandpreventie. ‘Van Vlam’ is een interactief voorlichtingsvoertuig dat tot stand is gekomen tussen Hulpverleningszone Oost van Vlaams-Brabant en Oscare vzw. Het voertuig bestaat uit een interactieve quiz waar bezoekers, aan de hand van vragen, heel wat boodschappen over brandveiligheid krijgen. Een scherm dat stand alone boodschappen toont i.v.m. brandveiligheid en een leerhoek waar de bezoekers extra info ontvangen i.v.m. materialen die de brandveiligheid thuis, op kot,… bevorderen. Hulpverleningszone Oost van Vlaams-Brabant blijft inzetten op brandveiligheid en tracht zich steeds te vernieuwen. Met het voorlichtingsvoertuig ‘Van Vlam’ – een unicum in België – zet de zone een volgende, grote stap.  De resultaten van de quiz verschaffen de brandweer informatie over de kennis van de bevolking rond brandveiligheid. Aan de hand van deze kennis kunnen toekomstige campagnes bepaald worden.  Het voertuig zal binnen de Hulpverleningszone Oost van Vlaams-Brabant gebruikt worden voor voorlichtingsactiviteiten met als doel zoveel mogelijk mensen te informeren en te sensibiliseren over brandveiligheid. Het kan op verschillende plekken (bijv. tijdens opendeurdagen, evenementen, in scholen,…) en voor diverse doelgroepen (o.a. kinderen, studenten, jongvolwassenen, gezinnen en ouderen) worden ingezet.
</doc>
<doc id="2096" genre="news" gender="F">
Centraal-Amerika slaagt er niet in slaapziekte tegen te houden
Centraal-Amerika slaagt er niet in de wants, de belangrijkste drager van de ziekte van Chagas, uit te schakelen. Onderzoek toont aan dat het aantal wantsen niet afneemt. De ziekte van Chagas, die ook bekend staat als de Amerikaanse slaapziekte, vormt een bedreiging voor 6 miljoen mensen in 21 landen in Latijns-Amerika. Voor de Pan-Amerikaanse Gezondheidsorganisatie (PAHO) is de ziekte een prioriteit omdat ze hart-, maag- en darmproblemen en zelfs de dood kan veroorzaken, ook jaren na besmetting. De ziekte wordt veroorzaakt door de parasiet Trypanosoma cruzi, die door de uitwerpselen of urine van bloedzuigende wantsen wordt overgedragen. Dit is blijkbaar de eerste studie in de regio die wetenschappelijk aantoont dat de aanvankelijke strategie, het gebruik van insecticiden en monitoring van de besmetting door de gemeenschap, niet effectief is. Japanse onderzoekers, onder leiding van Kota Yoshioka van het Japans Agentschap voor Internationale Samenwerking (JICA), hebben zes jaar lang bestudeerd hoe het Nicaraguaanse dorp Pueblo Nuevo de ziekte bestrijdt door huizen te besproeien met insecticide. Fumigatie is in Centraal-Amerika een van de favoriete manieren om de wantsen tegen te gaan. Het JICA begon Chagas in Centraal-Amerika te onderzoeken in de jaren 1990. Ze hebben momenteel teams in El Salvador, Guatemala, Honduras en Costa Rica. De nieuwe studie in het tijdschrift PlosOne toont aan dat fumigeren niet effectief is op de lange termijn. Het aantal insecten verminderde wel tussen 2010 en 2014, maar in 2016 waren er nog evenveel als in het begin, ook al was in 2013 een monitoringprogramma gestart om de getroffen gemeenschap te waarschuwen zodra er opnieuw insecten verschenen. 'Dit is blijkbaar de eerste studie in de regio die wetenschappelijk aantoont dat de aanvankelijke strategie, het gebruik van insecticiden en monitoring van de besmetting door de gemeenschap, niet effectief is, althans niet in landelijke gebieden met vergelijkbare kenmerken', zegt Adriana Troyo van het Centrum voor Onderzoek naar Tropische Ziekten van de Universiteit van Costa Rica, dat niet deelnam aan het onderzoek. 'De wants onder controle houden is moeilijk, want er spelen meerdere factoren. De ziekte wordt geassocieerd met armoede, vooral met mensen die brandhout verzamelen om te koken of mensen waarvan de leefomstandigheden het mogelijk maken dat de overdrager overleeft', zegt María Luisa Ávila , expert infectieziekten en voormalig minister van Volksgezondheid van Costa Rica. De wantsen gedijen onder meer in stapels brandhout, in dieren en in adobe- of bahareque-woningen met scheuren en onverharde vloeren. Bahareque is een oud systeem van woningbouw waarbij stokken met elkaar worden vervlochten en met modder worden bedekt. Het toezicht overlaten aan de gemeenschap zelf kan inefficiënt zijn, omdat mensen die in extreme armoede leven daar geen voorrang aan geven, zeggen beide onderzoekers. De overheid moet de monitoring ondersteunen. In landen waar de ziekte nog steeds endemisch is, is de verbetering van de leefomstandigheden in combinatie met het gebruik van insecticiden nog altijd de meest effectieve strategie, zegt Ávila. Volgens de Wereldgezondheidsorganisatie (WHO) zijn de kosten voor de behandeling van deze ziekte zeer hoog. Daarom is het gebruik van insecticiden om wantsen uit te roeien een veelgebruikte strategie. In Colombia bijvoorbeeld kostte de jaarlijkse fumigatie in 2008 ongeveer 5 miljoen dollar, terwijl de geschatte medische kosten voor alle patiënten samen ongeveer 267 miljoen dollar bedroegen. Lees meer over:
</doc>
<doc id="2097" genre="news" gender="F">
Noorse fjorden: Waar de natuur in superlatieven spreekt
Klaterende watervallen, ruwe vlaktes, hoge pieken, indrukwekkende gletsjers en diepgroene baaien: in Noorwegen spreekt de natuur enkel in superlatieven. Vooral dan de adembenemende fjorden, die op hun best zijn wanneer ze ’s ochtends in de vroegte zomaar voorbijglijden. Geen betere manier om het land van vikings en trollen te verkennen dan via het water. Toch voor wie zijn zeebenen heeft ingepakt. Ik had ze al vaak zien liggen, de drijvende megahotels die in havensteden een lading toeristen aan land spuwen. Maar nog nooit had ik zo’n cruiseschip ook echt van dichtbij gezien. Buiten proportie, lijkt het dan ook wanneer we de MSC Orchestra aan de kade in Warnemünde zien liggen. Het is veel te vroeg dag na de lange busrit van Brussel naar Noord-Duitsland.
</doc>
<doc id="2098" genre="news" gender="F">
Eerste succesvolle meting door prototype deeltjesdetector
Natuurkunde Een nieuwe detector moet helpen begrijpen waarom materie en antimaterie elkaar niet onmiddellijk opheffen. Waardoor zijn we er? Waardoor bestaat er materie? Waarom hebben materie en antimaterie elkaar niet opgeheven? Het antwoord is misschien te vinden in de verschillen tussen neutrino’s en antineutrino’s.
</doc>
<doc id="2099" genre="news" gender="F">
OCMW vraagt hulp
Haacht - Het OCMW van Haacht is dringend op zoek naar meubels en huisraad voor twee gezinnen die in moeilijkheden verkeren. Meer bepaald is het OCMW op zoek naar bedden met matras (1- en 2-persoons), meubels (tafel, stoelen, zetel, kast, ...) en keukengerei (borden, bestek, kookpotten, ...). Indien men kan helpen neemt men best contact op met de sociale dienst op het nummer 016-61.91.11 of via e-mail socialedienst@ocmw.haacht.be
</doc>
<doc id="2100" genre="news" gender="F">
KVLV Achel-Centrum naait 200 hartkussens voor vrouwen met borstkanker
Achel De dames gingen overal stofjes vragen, kregen kussenvulling en waren overenthousiast. Hoeveel zouden ze er maken? Honderd, hondervijftig? Ja, dan konden ze er ook wel 165 maken. Ze hadden 165 leden, en dan konden ze 'symbolisch' voor elk een kussen overhandigen. Ze zouden een naaimarathon houden van 13.30 tot 22 uur, zo kon iedereen die tijd had even komen helpen. De leden waren even enthousiast als de organisatie. Een 50-tal dames kwamen helpen en ze brachten ook nog iets lekkers mee voor bij de koffie. Sommigen hadden zelfs boterhammen bij zodat ze aan één stuk konden door werken. Het leek wel een confectiebedrijf! Aan de ene tafel werd geknipt - zelfs restjes stof werden heel mooi gecombineerd, aan de andere tafel werd gestikt, met een mooi KVLV-label ertussen). Iemand streek de kussens netjes en er waren heel wat helpende handen om de kussenvulling uit elkaar te trekken en de kussens te vullen. En toen waren er 165 kussentjes klaar, en nog stof over... En dus gingen de dames voor de 200. Even rondbellen voor extra kussenvulling en tegen 22 uur hadden ze 200 kussens klaar! Ook de reacties achteraf waren alleen maar positief. Jong en oud werkten gezellig samen. Zo hebben ze niet alleen een goed doel gesteund, maar ook een leuke namiddag/avond gehad. KVLV Achel-Centrum is haar leden dan ook heel dankbaar. Zij zijn van onschatbare waarde!
</doc>
<doc id="2101" genre="news" gender="F">
‘Je moet er toch niet aan denken dat hier een McDonald’s komt’
Indische restaurants Het gaat slecht met de Indische restaurants in Den Haag. De een na de ander heeft de afgelopen jaren de deuren moeten sluiten. Ook voor Garoeda, dat bijna zijn 70-jarige jubileum viert, dreigt dat lot. „Indisch is uit.” Peter ’t Mannetje zit vol verhalen. 71 is hij, en meer dan de helft van zijn leven is hij eigenaar van het Indische restaurant Garoeda, een begrip in Den Haag. Het zijn nu de kleinkinderen van zijn oorspronkelijke klanten die komen rijsttafelen. Nog altijd eten politici bij Garoeda (het Binnenhof is op steenworpafstand), toeristen (het paleis en verschillende musea ook) en iedere eerste vrijdag van de maand, al decennia lang, de landbouwingenieurs uit Wageningen.
</doc>
<doc id="2102" genre="news" gender="F">
De OCMW-raad vergadert
Tremelo - Op dinsdagavond 25 september vergadert de OCMW-raad van Tremelo. Wat staat er op de agenda? 1. Verslag open vergadering van 28 augustus 2018 – goedkeuring; 2. Algemeen beleid – stopzetting tele-onthaal – goedkeuring; 3. Algemeen beleid – arbeidstrajectbegeleiding IGO – aanpassing prijzen – goedkeuring; 4. IGO – algemene vergadering – afvaardiging – goedkeuring; 5. Patrimonium – weiland “Haeltemetter” te Werchter – vaststellen minimum verkoopprijs – goedkeuring; 6. Onthaalouders – opdracht software kinderopvang – gunning; 7. Personeelsbeleid – VIA 4 middelen – verhoging tweede pensioenpijler – goedkeuring; 8. Personeelsbeleid – werknemers in het kader van artikel 60 – aanpassing wetgeving – goedkeuring; 9. Personeel – verplichte brugdagen 2019 – goedkeuring; 10. Interne organisatie – aanstellen afgevaardigde van het auditcomité voor de algemene vergadering van Audio – goedkeuring; 11. Sociale dienst – geen opgebouwde reserves binnen LOI – kennisgeving; 12. Patrimonium en financiën – huurovereenkomst grond LOT 53 – goedkeuring; 13. Thuiszorg – dienst gezinszorg – stand van zaken – kennisname.  Men kan de zitting bijwonen op dinsdag 25 september 2018 vanaf 19u45 in de raadzaal van het OCMW, Baalsebaan 289 te 3128 Tremelo.
</doc>
<doc id="2103" genre="news" gender="F">
FOTO. Alle lijsttrekkers op een rijtje
Haacht - Even voordien legden ze elkaar nog het vuur aan de schenen. Maar zoals ook reeds uit de gevoerde discussies bleek, kan het merendeel van de Haachtse politici nog samen door dezelfde deur. En zo gingen de vijf lijsttrekkers van de politieke partijen die op 14 oktober naar de stemmen van de Haachtenaren zullen dingen, samen op de foto. Het decor van deze foto was het verkiezingsdebat dat UPV-Haacht en Ommelanden dinsdagavond in GC Den Breughel had georganiseerd. Voor een goedgevulde zaal mochten alle lijsttrekkers, ieder op hun beurt, gedurende vijf minuten hun verkiezingsprogramma toelichte, waarna de andere partijen hen via gerichte vragen het vuur aan de schenen mochten leggen.
</doc>
<doc id="2104" genre="news" gender="F">
"Frans sneuvelde maand voor Wapenstilstand"
Traditioneel worden half september in Viersel de Welshe korporaal Thursby (25) en soldaat Bird (24) herdacht onder de brug van het Albertkanaal, waar ze op 9 september 1944 sneuvelden. De Vriendenclub Para-Commando Wilrijk woonde woensdag om 14u de ceremonie voor de gevallen bevrijders bij, samen met tal van anderen. Kinderen lieten witte ballonnen op. Dit jaar zorgde de werkgroep Groote Oorlog echter nog voor extra herdenkingen om 11u op de kerkhoven van Massenhoven, Pulderbos en Zandhoven. “Bij benadering 41.000 Belgische militairen sneuvelden tijdens de Eerste Wereldoorlog”, vertelt Kevin Verboven van de werkgroep. “De meesten rusten op militaire begraafplaatsen, maar naar schatting 9.000 werden op vraag van de families gerepatrieerd en begraven in hun thuisdorp. Intussen zijn er al veel van de graven geruimd, maar zo’n zesduizend zouden er nog overblijven. In Zandhoven gaat het om Eduard Eyckmans, in Massenhoven om Frans Geentjens en in Pulderbos om Frans Verbist.” Via het War Heritage Institute werden tricolore grafplaatjes met de woorden ‘Pro Patria’ aangevraagd om op die graven aan te brengen. Aan de kerkhofmuren werd een bordje ‘Belgische oorlogsgraven’ aangebracht. Schepen Joris Geens bracht een hommage in Massenhoven, Mieke Maes in Zandhoven en Steven Van Staeyen in Pulderbos. Ook familieleden van de gesneuvelden woonden de ceremonies bij. "Het War Institute noemt u een vergeten held, wij noemen u een held die wij nooit vergeten", sprak Joris Geens. Frans Geentjens was 24 jaar toen hij op 1 oktober 1918 sneuvelde in Moorslede, een maand voor Wapenstilstand. Zijn familie liet hem overbrengen naar Massenhoven om daar te rusten. “Mijn moeder moest nonkel zeggen tegen Frans”, vertelt Ronn Kerckx (55), die blij is dat het graf nu beter gemarkeerd is. “Hij heeft zijn job gedaan, niet omdat het moest, maar omdat het nodig was. Dankzij hem zijn wij vandaag vrij. Mijn respect voor Frans Geentjens is groot. In onze familie waren er drie personen waar met groot ontzag over werd gesproken, en één van hen was Frans. Het is nog een hele expeditie geweest om hem te repatriëren. Ze moesten hem ergens halverwege gaan halen. Nadien heeft hij nog enkele dagen opgebaard gelegen in de 'schoon kamer' in huis, zoals toen gebruikelijk was. Het maakte een diepe indruk op de hele familie. Zeker in deze tijden van 'me, myself en I' is het nodig om onze Vergeten Helden te blijven herdenken.” De familie Geentjens woonde destijds in de Kanaalstraat. Jef De Schutter, een achter-achterneef, is ook blij met de erkenning. “Ik draag het respect voor hem diep in mijn hart.” Georges Loos en André Deweerdt van de Vriendenclub Para-Commando brachten een militair eresaluut in Massenhoven. Via het Belgian War Dead Register (www.wardeadregister.be) kan je het graf van een vergeten held uit je eigen dorp adopteren. Zo is Kevin Verboven nu peter van het graf van Frans Geentjens. (kma)
</doc>
<doc id="2105" genre="news" gender="F">
De gezinsrituelen van ‘Marcske’, zijn vrouw Petra en hun twee dochters: “Elke donderdag spaghetti!”
De meeste mensen bewaren tekeningen, uitspraken en foto’s van hun kinderen ergens in een stoffige doos, maar schrijfster en radiomaakster Petra De Pauw maakte een boek om alle dierbare gezinsherinneringen in te bewaren. Om het concept uit te testen, legden we de leukste vragen voor aan Petra, haar man Herman ‘Marcske’ Verbruggen en dochters Roos (13) en Billie (11). Welke gezinslid heeft het strafste verhaal? Ik heb in de derde kleuterklas mijn arm gebroken toen papa een verhaaltje aan het voorlezen was. Hij las het boek . Ik sprong enthousiast heen en weer op mijn bed, viel eruit en brak mijn arm. Het was een groenhoutfractuur, een breuk die niet helemaal door is. Dat komt meestal voor bij bejaarden. Op de spoed hebben ze er dan een te groot verband omheen gedaan.
</doc>
<doc id="2106" genre="news" gender="F">
Schotense dagbladhandelaar denkt aan stoppen na zoveelste overval: “Waarom altijd bij mij?”
De reeks overvallen op krantenwinkel Deuzeld in Schoten houdt maar aan. Dinsdagavond kwam er alweer een gemaskerde man met een wapen de krantenwinkel binnen. Hij moest door het snelle alarm vluchten, zonder buit. Vorig jaar kreeg uitbater Luc zelfs nog messteken in de pols bij een overval. Dinsdagavond, rond half zes, kwam een gemaskerde man met een wapen krantenwinkel Deuzeld op de Boekenberglei binnen. “Ik zat in mijn achterkamer maar zag hem op de camerabeelden binnenkomen. Hij riep dat hij de kassa wilde. Ik heb gewoon rustig op mijn alarmknop gedrukt. De dief schrok, wist even niet wat doen en vluchtte weg.” Bijna routine Het is al bijna een routine geworden voor Luc Van Rompaey, de uitbater van de krantenwinkel.
</doc>
<doc id="2107" genre="news" gender="F">
Groei Efteling splijt Kaatsheuvel
Kaatsheuvel is trots op de Efteling. Maar nu het pretpark buiten de bestaande hekken wil uitbreiden, klinkt er protest. Donderdagavond beslist de gemeenteraad van Loon op Zand – waar Kaatsheuvel toe behoort – over dat plan. Een enorm besluit voor de raadsleden van de relatief kleine gemeente.
</doc>
<doc id="2108" genre="news" gender="F">
Nieuw onderzoek toont aan: zelfs insecten zitten ondertussen vol plastic
Niet alleen vissen, ook vliegende insecten die hun leven begonnen in het water zitten vol microplastics. Dat blijkt uit nieuw Brits onderzoek. En dat is dan weer een probleem voor vogels en vleermuizen, die de insecten oppeuzelen.  Niet alleen vissen, ook vliegende insecten die hun leven begonnen in het water zitten vol microplastics. Dat blijkt uit nieuw Brits onderzoek. En dat is dan weer een probleem voor vogels en vleermuizen, die de insecten oppeuzelen. Honderdvijftig steekmuggen werden gekweekt en gevoederd met fluorescerende microplastics. Nadien vergeleken de wetenschappers van de Britse University of Reading vijftien larven met vijftien volgroeide muggen. En in alle dertig lijfjes werden de fluodeeltjes teruggevonden. Groot nieuws, zeggen de onderzoekers. “Het is schokkend dat plastic bijna elke tak van ons ecosysteem vervuilt”, zegt onderzoekster Amanda Callaghan in Britse media. “Er is al veel aandacht besteed aan plastic die onze oceanen vervuilt, maar dit onderzoek toont dat de vervuiling ook in de lucht zit.” En aangezien vogels, spinnen en vleermuizen vooral van insecten leven, komen volgens de onderzoekster de microplastics ook in de magen van die dieren terecht. Almaar meer “Het onderzoek is een nieuw bewijs dat microplastics van de ene milieucomponent naar de andere kunnen gaan”, zegt milieutoxicoloog Colin Janssens (UGent). “Eens ze in één component voorkomen, verspreiden ze zich naar de rest. Maar die microplastics komen niet alleen in de lucht terecht door insecten die van water naar land vliegen. Ook autobanden geven bij het slijten van die minuscule deeltjes af, bleek al uit eerder onderzoek.” Hoe schadelijk de microplastics zijn wanneer vogels een grote hoeveelheid insecten opeten, weten de onderzoekers niet. “Over het gezondheidseffect van die microplastics is nog maar weinig geweten”, zegt milieutoxicoloog Greet Schoeters (UA). “Ja, er zitten stoffen in die schadelijk kunnen zijn. Maar hoé schadelijk? Dat is moeilijk te meten.” Hoe dan ook blijft het risico op schade groeien. Colin Janssens: “Die plastics zijn niet afbreekbaar en er komen altijd maar nieuwe deeltjes bij.”
</doc>
<doc id="2109" genre="news" gender="F">
DNA in ivoor onthult smokkelroutes
Natuurbescherming Ivoorsmokkelroutes zijn in handen van drie grote bendes. De routes zijn in kaart gebracht na DNA-analyse van het ivoor uit onderschepte transporten. Zo’n 1 miljard zeecontainers worden er jaarlijks wereldwijd verscheept, en daarin zitten ook vele tonnen aan smokkelwaar verborgen. Zoals ivoor. Elk jaar worden naar schatting tot 40.000 Afrikaanse olifanten gedood voor de illegale ivoorhandel.
</doc>
<doc id="2110" genre="news" gender="F">
Buitenlandse studenten krijgen initiatie: “Fietsen in het stadscentrum? Ben je gek?”
Op een parking achter campus Drie Eiken van de Universiteit Antwerpen verzamelden gisteren dertig buitenlandse masterstudenten voor een fietsinitiatie. Zes van hen hadden nog nooit op een fiets gezeten. Zij begonnen bij de basis: de fietspoot in- en uitklappen. “Ik kan die poot niet inklappen, want die dingen waar mijn voeten op moeten komen, zitten in de weg”, klinkt het in het Engels bij een van de Afrikaanse studenten wanneer de fietsinitiatie een paar minuten bezig is. Samen met vijf andere studenten krijgt ze een uurtje om alles te leren over het rijden met de fiets. Te beginnen met een wandeling met de fiets aan de hand. De fietsinitiatie komt er op initiatief van de UA.
</doc>
<doc id="2111" genre="news" gender="F">
Ian Buruma weg als hoofdredacteur bij The New York Review of Books
Ian Buruma stopt na een jaar als hoofdredacteur van de NYRB door de felle reacties op een artikel over #MeToo dat hij publiceerde. #MeToo blijkt ook indirect carrières te kunnen knakken. De Brits-Nederlandse schrijver Ian Buruma is na een jaar alweer vertrokken als hoofdredacteur bij The New York Review of Books ( NYRB ). Buruma voelde zich gedwongen ontslag te nemen door de reacties op een artikel dat hij plaatste van een man die door zeker twintig vrouwen van seksueel geweld werd beschuldigd. Dat zei hij woensdag tegen Vrij Nederland , dat op het punt stond een interview met hem over zijn hoofdredacteurschap te publiceren. „Het heeft iets ironisch”, aldus Buruma in het blad. „Als hoofdredacteur van The New York Review of Books maakte ik een themanummer over #MeToo-daders die niet door justitie maar wel door sociale media zijn veroordeeld. En nu sta ik zelf aan de schandpaal.”
</doc>
<doc id="2112" genre="news" gender="F">
Oppositie vormt geen blok tegen coalitieplannen
Oppositiepartijen  Bij linkse oppositie bleek de wens zich van elkaar te onderscheiden groter dan die om samen op te trekken. En dat ondanks de dividendbelasting. Van intensieve linkse samenwerking die de coalitie in het nauw brengt, was tijdens de eerste dag van de Algemene Politieke Beschouwingen nog weinig te merken.
</doc>
<doc id="2113" genre="news" gender="F">
Lokaal? Fruit halen we nog altijd graag van ver
Wat eten we? De handel in mango, avocado en groene asperges groeit nog steeds. Wat van ver komt vinden we dus toch het lekkerst. Deze zomer wandelde ik in Zuid-Spanje, ten oosten van Malaga vanuit de bergen naar de kust. Ik was hier vaker geweest. Ik herinnerde me rommelige landjes van kleine boeren, wat druiven en geiten, ruige hellingen waar je onbekommerd kon dwalen. Nu liepen we tussen omheinde percelen. Hoge hekken met daarachter blaffende honden, geen boer te zien. Van het huis in de bergen tot aan de kustweg bij Torre del Mar: overal rukten de mangoplantages op. Die hekken, las ik later, waren er niet voor niets: de guardia civil zette soms helikopters in om het fruit tegen diefstal te beschermen. Op een tuinbouwsite zegt een mangoproducent dat er in Zuid-Spanje dit jaar 25 tot 30 procent meer mango’s geproduceerd worden dan vorig jaar. De Spaanse mango-export was de eerste helft van dit jaar 87 procent hoger dan in 2017. Geen wonder dat het tegenwoordig wat ongezelliger wandelt in de Axarquía, de streek die op toeristensites nog de ‘onbedorven parel’ van de Costa del Sol heet. Maar wel fijn dat we in Nederland door het grote aanbod het hele jaar betaalbare mango’s kunnen eten.
</doc>
<doc id="2114" genre="news" gender="F">
Linde Merckpoel heeft spijt: “Ik had niet mogen vloggen achter het stuur”
Vloggen, of filmpjes posten over je dagelijkse leven: heel wat bekende Vlamingen doen het. Zo ook Studio Brussel-presentatrice Linde Merckpoel (33). Al leverde haar jongste haar kritiek op. Ze filmde namelijk terwijl ze achter het stuur zat. “Stellig af te raden”, zeggen verkeersexperts. Elke zaterdag gunt radiopresentatrice Linde Merckpoel haar volgers op YouTube een inkijk in haar leven op en naast de redactie van Studio Brussel. In haar jongste video op ging ze met de auto op zoek naar haar collega Stijn Van de Voorde om hem een hart onder de riem te steken tijdens een lange wandeltocht. Eén probleem: Linde liet haar blik soms afdwalen van de weg naar de camera en nam haar toestel vast tijdens het rijden. Een manoeuvre waarop ze commentaar kreeg.
</doc>
<doc id="2115" genre="news" gender="F">
De ballet bully   wordt niet meer geduld
Grensoverschrijdend gedrag  De beschuldigingen van wangedrag aan het adres van theatermaker Jan Fabre brengen hardnekkige problemen in de dans aan het licht, die altijd zijn verzwegen en toegedekt. Vorige week beklaagde een aantal danseressen zich in een open brief over het gedrag en de werkmethodes van de Vlaming Jan Fabre, als theatermaker en als beeldend kunstenaar een internationale ster. Seks in ruil voor een solo, bijvoorbeeld, en privénaaktfotosessies, met wat hem betreft een ‘happy end’. Vernederende commentaren, psychische manipulaties en seksistische opmerkingen zouden dagelijkse kost zijn.
</doc>
<doc id="2116" genre="news" gender="F">
'Een uur Nederlands schrappen? Geen goed idee'
We zullen nooit van elke jongere een gepassioneerd lezer maken, zegt emeritus hoogleraar Johan Van Iseghem (KU Leuven). 'Maar we zijn het als maatschappij wel verplicht hen met literatuur te laten kennismaken.
</doc>
<doc id="2117" genre="news" gender="F">
Slaapexpert Johan Verbraecken: 'Resultaten van slaapapps zijn ontbetrouwbaar'
Sleep Genius, Sleep Better, Pillow, Sleep Cycle: wie een smartphone heeft, kan met één druk op de home button zijn eigen slaap analyseren én verbeteren. Tenminste, dat beloven de promopraatjes. 'De resultaten stemmen voor geen meter overeen met een klassiek slaaponderzoek', zegt slaapexpert Johan Verbraecken. Ons leven tussen de lakens: persoonlijker dan dat wordt het niet. Maar als journalist moet je zo nu en dan voor full disclosure gaan, dus bij dezen deel ik u gedetailleerd het verloop mee van de nacht van dinsdag 11 op woensdag 12 september 2018. Ondergetekende kroop om 23.37 uur onder de wol en verliet het bed precies 7 uur en 27 minuten later. In die periode werd 23 minuten gesnurkt en twee keer zeer diepe slaap bereikt (na één uur en na 3,5 uur). Nee, ik onderging geen slaaponderzoek in een erkend ziekenhuis, maar lag gewoon in mijn eigen bed. En op het nachtkastje lag voor één keer mijn smartphone: aangesloten op het stopcontact, met het schermpje naar beneden. Die instructies kreeg ik van Sleep Cycle, de populaire slaapapp die ik enkele uren voordien op mijn gsm had geïnstalleerd.
</doc>
<doc id="2118" genre="news" gender="F">
Scheidende ouder, denk na voor je een strontkar leeggooit
Er was een moment waarop twee mensen elkaar diep in de ogen keken. ’Ik vind jou leuk.’ ’Ik vind jou ook leuk’. En daarna gingen ze trouwen en kregen ze een kindje. Eind goed, al goed. Maar niet helemaal. Want er kwam een ander moment waarop ze elkaar niet meer leuk vonden. We wonen nou eenmaal niet met z’n allen in een sprookjesboek. ’En ze leefden nog lang en gelukkig’, is niet voor iedereen weggelegd. Papa ging weg, mama was boos. Er kwam ruzie om de bezoekregeling en de alimentatie en toen was papa ook boos. En voor het kindje, toen vier, werd de wereld een puinhoop.
</doc>
<doc id="2119" genre="news" gender="F">
Kinderrechter tegen 14-jarige: ’Je hebt ouders die het nergens over eens worden’
ASSEN - Een kinderrechter van de rechtbank Noord-Nederland heeft zich in de uitspraak in een juridische procedure tussen twee ex-echtelieden, rechtstreeks gewend tot de zoon van het stel. In klare taal schetst ze tegenover de 14-jarige jongen dat ze heel goed heeft gezien dat hij en zijn 10-jarig broertje „al een hele tijd geen ouders hebben in de zin van twee volwassenen die samen optreden in jouw belang. Je hebt een vader en een moeder die het nergens over eens kunnen worden, over alles conflicten weten te krijgen, en jij zit daar tussenin.” Volgens advocaat Mark Teurlings zouden kinderrechters dit vaker moeten doen. „Zo voelt een kind zich echt gehoord en krijgt het een steun in de rug.”      .
</doc>
<doc id="2120" genre="news" gender="F">
Lieve woorden, maar ook daden
Shanghai - Kim Jong-un gaat voor het einde van het jaar op bezoek in Zuid-Korea. Dat beloofde hij de Zuid-Koreaanse president Moon Jae-in. Het zal de eerste keer zijn dat een Noord-Koreaans leider een bezoek brengt aan het zuiden.
</doc>
<doc id="2121" genre="news" gender="F">
Rechter geeft scheidende ouders verbale draai om de oren
Jaarlijks krijgen ongeveer 70.000 kinderen te maken met de gevolgen van scheidende ouders. Tachtig procent van de stellen slaagt erin om goede afspraken te maken. In twintig procent van de gevallen lukt dat niet en lopen de ruzies danig uit de hand. Dan bijten ouders zich zo vast in hun strijd, dat ze het belang van hun kinderen uit het oog verliezen. Kinderrechter Martia Veen van de rechtbank Noord-Nederland nam een uniek besluit. Zij legde haar beslissing niet uit aan de ouders, maar aan het kind. In klare taal.
</doc>
<doc id="2122" genre="news" gender="F">
Hoe kunnen we met plezier de finish van ons werkzame leven halen?
’I can’t get no satisfaction’ , zongen The Rolling Stones meer dan een halve eeuw geleden. Dat ging vast niet over hun werk: zeventigers Jagger en consorten spelen vrolijk door. Annet de Lange (41), pas benoemd als hoogleraar aan de Open Universiteit, zoekt uit hoe wij allemaal met plezier de finish van ons werkzame leven kunnen halen.
</doc>
<doc id="2123" genre="news" gender="F">
Hardhorige Annelies leest voor aan dove kindjes: “Kindjes mogen geen schrik hebben van gebarentaal”
Waregem -  Tot nu toe vielen hardhorige en dove kindjes uit de boot tijdens het verteluurtje in de bib, maar daar komt naar aanleiding van Werelddovendag verandering in. Stadsmedewerkster Annelies Decrans (28) leest vrijdag voor aan dove en hardhorige kindjes.  Tot nu toe vielen hardhorige en dove kindjes uit de boot tijdens het verteluurtje in de bib, maar daar komt naar aanleiding van Werelddovendag verandering in. Stadsmedewerkster Annelies Decrans (28) leest vrijdag voor aan dove en hardhorige kindjes. “Door een erfelijke aandoening ben ik hardhorig geboren, net als mijn broer. Mijn beide ouders zijn doof”, zegt stadsmedewerkster Annelies Decrans (28) uit Waregem. Thuis spreekt ze twee talen: de Vlaamse Gebarentaal en gesproken Nederlands. Haar veertien maanden jonge dochtertje schrikt dan ook niet wanneer mama letterlijk met handen en voeten iets uitlegt, maar andere kinderen doen dat wel. “Door tegelijkertijd met de gewone Vertelhut in de bib ook een verteluurtje in gebarentaal te organiseren, wil ik kindjes laten kennis maken met de taal. Ze hoeven er geen schrik van te hebben, dat wil ik hen leren.” Veel mimiek Hardhorige en dove kindjes zijn net als de andere kindjes vrijdag van 16 tot 16.30 uur welkom in de vertelhoek in de bib. Ook al spreekt Annelies niet, toch zal het allesbehalve een saai halfuurtje worden. “De Vlaamse Gebarentaal is soms zelfs leuker dan het Nederlands. Mimiek en gezichtsuitdrukking maken er deel van uit. Wanneer ik het vrijdag heb over het monster in het boek, zal je ook aan mijn gezicht zien dat ik het over een monster heb, want een griezelige bek trekken hoort erbij.” Moeilijk is het volgens Annelies evenmin. “Kindjes leren sneller gebarentaal dan Nederlands, omdat je geen klanken moet kennen.” Geen Nederlands Kindjes leren vrijdag ook zelf gebarentaal spreken. “Ik leer de kindjes enkele woordjes en het alfabet in Vlaamse Gebarentaal. Dat is ook wat me het meest gevraagd wordt als mensen me de taal zien spreken: om ook zelf iets te leren. Leuk, want het zorgt ervoor dat ik nog nooit negatieve reacties gekregen heb op mijn hardhorigheid. Ook al is het niet altijd evident. Ik moet me concentreren om andere mensen te verstaan en kan dat alleen door liplezen en gebarentaal te combineren. 's Avonds ben ik daardoor vaak bekaf.” Tegelijkertijd wordt vrijdag ook gewoon in het Nederlands voorgelezen, al zullen die verhaaltjes niet synchroon verlopen. “We doen het elk op onze eigen manier. En ik zal ook geen letter Nederlands spreken, want de combinatie van beide talen klinkt niet mooi. Dat is precies zoals wanneer je Nederlands en Frans door elkaar spreekt: dat klopt ook niet.” Wie er vrijdag niet bij kan zijn, kan het voorleesuurtje toch volgen: alles is te volgen via Facebook Live op de Facebook-pagina van de bibliotheek.
</doc>
<doc id="2124" genre="news" gender="F">
285.000 euro om te wonen met zicht op het kanaal in Hasselt
Wonen aan het water heeft iets rustgevend. Deze woning ligt in de Banneuxwijk met zicht op het kanaal en toch op wandelafstand van het stadscentrum. De woning kreeg enkele jaren geleden een grondige renovatie. Hasselt De woning ligt op een perceel van 352 m² en heeft een woonoppervlakte van 210 m². De woning dateert van 1932 en werd een zestal jaar geleden gerenoveerd. Via de voordeur kom je in de living met open keuken terecht. Achteraan vind je nog een living met eetkamer, veranda en aansluitend een terras. Op de benedenverdieping ligt ook een badkamer De eerste verdieping telt twee slaapkamers.
</doc>
<doc id="2125" genre="news" gender="F">
Mannenmode wordt vrouwelijker: Een bloemenmantel met dito tas, iets voor jullie heren?
Mannen en vrouwen delen steeds vaker elkaars garderobe. En niet slechts in één richting. Ook vrouwelijke details vinden stilaan hun weg naar de mannencollecties. Die bloemenmantel met dito mannentas, iets voor jou? Wanneer we aan mannenmode denken, gaan onze gedachten automatisch richting klassieke maatpakken of meer casual sportieve looks. De modewereld denkt daar anders over. Sinds enkele seizoenen zien we steeds meer vrouwelijke elementen in de mannencollecties opduiken. Vooral bij de grote namen passeert er tijdens de modeweken meermaals een rok over een broek, een manbag, of een lang T-shirt tot onder de heup de revue.
</doc>
<doc id="2126" genre="news" gender="F">
Linde Merckpoel verontschuldigt zich voor filmpje dat ze al rijdend maakte: “Ik heb onder mijn voeten gekregen, en ze hadden gelijk”
Vloggen, of filmpjes posten over de je dagelijkse leven, heel wat bekende Vlamingen doen het. Zo ook Studio Brussel-presentratice Linde Merckpoel (33). Al leverde haar jongste haar wel kritiek op. Ze filmde namelijk terwijl ze achter het stuur zat. “Stellig af te raden”, klinkt het bij verkeersexperts. Elke zaterdag gunt radiopresentatrice Linde Merckpoel haar volgers op YouTube een inkijk in haar leven op en naast de redactie van Studio Brussel. In haar jongste video op ging ze met de auto op zoek naar haar collega Stijn Van de Voorde om hem een hart onder de riem te steken tijdens een lange wandeltocht. Eén probleem: Linde liet haar blik soms afdwalen van de weg naar de camera en nam haar toestel vast tijdens het rijden. "Of ik dit plezant vind? Neen." Een dolblije
</doc>
<doc id="2127" genre="news" gender="F">
Rapport VN: cocaproductie in Colombia op hoogtepunt
Het gebied waar de plant wordt gekweekt was vorig jaar 171.000 hectare groot. De cocaïneprijs op de lokale markt is flink gedaald. Het gebied waar cocaplanten worden verbouwd in Colombia is groter dan ooit. Dit blijkt uit een rapport van de Verenigde Naties . De plant werd in 2017 op ruim 171.000 hectares gekweekt. Dat is 17 procent groter dan een jaar eerder.
</doc>
<doc id="2128" genre="news" gender="F">
Weduwe arts Tuitjenhorn ontving 154.000 euro schadevergoeding;
Nico Tromp pleegde in 2015 zelfmoord nadat hij door de Inspectie op non-actief was gesteld. Die schorsing bleek later onterecht. De Inspectie voor de Gezondheidszorg heeft ruim 154.000 euro schadevergoeding betaald aan Anneke Tromp, de weduwe van huisarts Nico Tromp uit Tuitjenhorn. Dat schrijft de Volkskrant donderdag op basis van de vaststellingsovereenkomst. De advocaat van Tromp bevestigt aan de krant dat “een zeer ruime vergoeding voor reputatieschade” is uitgekeerd.
</doc>
<doc id="2129" genre="news" gender="F">
Klaas Dijkhoff wint de slag om aandacht
De Haagse Stemming Vandaag spreekt de Tweede Kamer over een digitaliseringsstrategie van het ministerie van Economische Zaken. Goedemorgen! Landelijke aandacht werkte niet verheffend voor het Tweede Kamerdebat. Dijkhoff kreeg geen steun voor zijn probleem(wijk)plan. En D66 komt met een plan voor kunstmatige intelligentie.
</doc>
<doc id="2130" genre="news" gender="F">
Menzis spant rechtszaak aan tegen farmaceut om prijs medicijn
Volgens de verzekeraar heeft farmaceut Astrazeneca de prijs van een medicijn kunstmatig hoog gehouden door het patent op te rekken. Verzekeraar Menzis begint vrijdag een rechtszaak tegen farmaceut Astrazeneca voor het kunstmatig hoog houden van de prijs van een medicijn tegen psychoses. De verzekeraar eist 4,2 miljoen euro miljoen schadevergoeding. Het is de eerste keer dat een verzekeraar een dergelijke zaak aanspant tegen een farmaciebedrijf. Dat laat de verzekeraar donderdag weten.
</doc>
<doc id="2131" genre="news" gender="F">
Vorig jaar wereldwijd kwart minder terroristische aanslagen
Dat schrijft het Amerikaanse ministerie van Buitenlandse Zaken. Het terreurlandschap blijft desondanks ‘complex’. Wereldwijd zijn er vorig jaar bijna een kwart minder aanslagen gepleegd dan het jaar ervoor. In totaal vonden 8.584 aanslagen plaats en daarbij kwamen 18.700 mensen om het leven. Ook raakten 19.4000 mensen gewond. Dat zijn 27 procent minder dodelijke slachtoffers dan het jaar ervoor. Dit heeft vooral te maken met het afgenomen aantal terroristische aanslagen in Irak, dat schrijft het Amerikaanse ministerie van Buitenlandse Zaken in een rapport over terrorisme dat jaarlijks verschijnt.
</doc>
<doc id="2132" genre="news" gender="F">
Vakbonden vragen na VUB-studie om leerkrachten een uur minder te laten werken
Een leraar in het basisonderwijs werkt 49 uur en 30 minuten per week, in het secundair is dat 47 uur en 59 minuten. Dat blijkt uit een zeer uitgebreide meting van de VUB in opdracht van minister van Onderwijs Hilde Crevits (CD&V). De vakbonden grijpen die meting nu aan om te ijveren voor minder lesuren in het secundair. Hoe hard werkt een leraar? En wat met al die vakanties? De VUB formuleert nu een antwoord op die vraag. Professoren Ignace Glorieux en Joeri Minnen hebben daarvoor een zeer uitgebreid onderzoek gedaan bij 9.596 leerkrachten uit het basis- en het secundair onderwijs. De leerkrachten registreerden een week lang via een app wanneer ze aan het werken waren en wat ze deden. Ze konden zelf niet kiezen wanneer ze werden uitgenodigd. Het onderzoek liep van januari tot eind mei.
</doc>
<doc id="2133" genre="news" gender="F">
Sint-Lambertuscollege opent De Zolder
De Zolder werd in het leven geroepen om leesplezier, leesbevordering en creativiteit bij leerlingen te stimuleren. Ook kunnen kinderen die het wat moeilijker hebben met de drukte op de speelplaats er terecht. Daarom zal er niet alleen nauw samengewerkt worden met alle leerkrachten, maar ook met de Cel Leerlingenbegeleiding van de school. Om het leesvuur bij de leerlingen aan te wakkeren, werd er een knusse zithoek gecreëerd voorzien van enkele boekenkasten gevuld met een afwisselend aanbod aan boeken. Dit initiatief past perfect binnen het reeds bestaande talenbeleid van de school.
</doc>
<doc id="2134" genre="news" gender="F">
Dit zijn de beste aquarellen van lezers volgens  Siegfried Woldhek
Vakantietekenen Op de Achterpagina van NRC Weekend gaf Siegfried Woldhek deze zomer lessen in waterverven. Lezers konden een eigen aquarel inzenden. ‘Laat het water het werk doen’, was de kop boven de eerste aflevering van de zomercursus waterverven van Siegfried Woldhek op de Achterpagina. Ruim honderd lezers stuurden een aquarel. Uit het water kwam een straat in Osaka tevoorschijn, het wad achter de dijk bij de Swarte Haan, een gesluierde vrouw aan de Marokkaanse kust en een reeds in 1978 overleden moeder.
</doc>
<doc id="2135" genre="news" gender="F">
Eerste Campusrun is groot succes
De kleuters en de eerste 2 leerjaren van De Letterberg lopen tussen 9u en 9u30. Vanaf 9u30 tot 11u zullen de overige jaren van De Letterberg en al de studenten van Campus Russelberg samen lopen. Dit alles op en rond de speelplaats van de campus. Er was een talrijke opkomst van ouders en supporters! Na de inspanning konden de leerlingen genieten van randanimatie met ontspanning en lekkernijen. Een campus met een warm hart… dat is duidelijk! Voorlopig staat de teller voor Levensloop op 3500 euro. Tijdens het Levensloopweekend van 22 en 23 september doet team 'Campus Russelberg – Letterberg' er nog een schepje bovenop. Je kan ze terugvinden op het middenveld voor een hapje en een drankje.
</doc>
<doc id="2136" genre="news" gender="F">
Segers ’onverklaarbaar en tegenstrijdig’
Amsterdam - Studenten vinden het onbegrijpelijk dat Gert-Jan Segers van de ChristenUnie tijdens de Algemene Politieke Beschouwingen woensdag het opnam voor jongeren met groeiende schulden, terwijl het kabinet -waarin de ChristenUnie zit- de rente op studieschulden verhoogt. Segers zendt onverklaarbare en tegenstrijdige signalen uit, stelt het Interstedelijk Studenten Overleg (ISO) in een open brief aan Segers. Woensdag zei Segers in de Kamer dat de steeds verder stijgende schulden van jongeren zorgwekkend is: ,,Omdat iedere seconde de studieschuld met 55 euro stijgt. Dat wordt in toenemende mate een molensteen om de nek van onze jongste generatie. Wat de ChristenUnie betreft komt dit hoog op de agenda van het Kabinet.” Volgens ISO-voorzitter Tom van den Brink is dat een goed punt van Segers, maar handelt het kabinet er niet naar. ,,Segers heeft het bij het juiste eind. Iedereen voelt aan dat het niet de bedoeling is om een jonge generatie met enorme schulden op te zadelen. Niemand wil dat we een jonge generatie het idee geven dat schulden hebben ‘normaal’ is en niemand wil dat jongeren excessief lenen.” Tom vervolgt: ,,Het is echter in dit licht onverklaarbaar dat de ChristenUnie een maatregel steunt die 100% tegenstrijdig is met zijn woorden. Want door de rente op studieschulden te verhogen, is ook die partij verantwoordelijk voor de duizenden euro’s aan extra schulden voor studenten. De ChristenUnie zet de deur open voor het nóg sneller laten oplopen van de nationale studieschuld.” Tom van den Brink, voorzitter van ISO Interstedelijk Studenten Overleg Ⓒ Eigen foto De gemiddelde schuld van studenten is 21.000 euro. Door de verhoging op de rente zullen ze 12 euro extra per maand moeten betalen. Tom: ,,Zij mogen er 35 jaar over doen om hun schuld af te lossen, maar vergeet niet dat zij daarmee ook 35 jaar een verhoogde rente betalen.”
</doc>
<doc id="2137" genre="news" gender="F">
Politie escorteert Bobi Wine terug naar huis in Oeganda
De populaire muzikant Bobi Wine, die oppositie voert in het parlement, was in de VS voor medische behandeling na mishandelingen door de Oegandese veiligheidstroepen. Robert Kyagulanyi Ssentamu, de oppositiepoliticus beter bekend als muzikant Bobi Wine, is terug in zijn thuisland Oeganda. Hij arriveerde donderdagochtend op het internationale vliegveld van Entebbe, en werd van daaruit door de politie begeleid naar zijn huis in de hoofdstad Kampala.
</doc>
<doc id="2138" genre="news" gender="F">
Hans Laroes weg bij KRO-NCRV
Dat maakte Laroes bekend via Twitter. In een brief aan zijn redactie schrijft Laroes dat zijn vertrek niet zijn eigen keuze is. Interim-hoofdredacteur Hans Laroes vertrekt per direct bij omroep KRO-NCRV. Dat maakte hij donderdag zelf bekend via Twitter. De omroep heeft zijn contract niet verlengd en wil een andere aanpak. Dat schrijft Laroes in een brief aan de redactie van de omroep in handen van NRC .
</doc>